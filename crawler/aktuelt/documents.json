[
{"date": "01. januar 2018", "content": "Senter for IKT i utdanningen", "title": "Senter for IKT i utdanningen"},
{"date": "17. november 2016", "content": "Seks av ti skoleledere mangler plan for systematisk kompetanseheving av l\u00e6rere i bruk av teknologi. Det viser en ny Monitor-kartlegging fra Senter for IKT i utdanningen. - Generelt virker det som om skolelederne i relativt liten grad prioriterer midler til kompetanseutvikling innen b\u00e5de konkrete ferdigheter og pedagogiske teorier om bruk av teknologi, sier forskningsleder Ola Berge ved Senter for IKT i utdanningen. Fra tidligere Monitorer vet vi at l\u00e6rerne rapporterer mest bruk av pr\u00f8ve-og-feilemetoder, samt kollegaveiledning, i forbindelse med egen kompetanseutvikling. - Det er et \u00e5pent sp\u00f8rsm\u00e5l om l\u00e6rernes tiln\u00e6rming er et resultat av manglende prioriteringer fra skoleleder, eller om skoleleders prioriteringer er en refleksjon av l\u00e6rernes oppfatninger om at de benytter de mest effektive metodene. Antall elever per datamaskin Antall elever per datamaskin har i mange \u00e5r v\u00e6rt en viktig indikator for elevenes bruk av datamaskiner i skolen. - I dag er det flere teknologier som er til stede i skolen, dermed blir antall elever per datamaskin et stadig mer upresist m\u00e5l. Likevel, i \u00e5rets unders\u00f8kelse rapporterer skolelederne i snitt om 3,6 elever per datamaskin/nettbrett. Variasjonen er stor og g\u00e5r fra flere datamaskiner enn elever til 20 elever per datamaskin, sier Berge. Monitor skole 2016 viser at det er svak prioritering av utvikling av l\u00e6rernes digitale kompetanse. Det finnes store variasjoner i hvor mye utstyr som er tilgjengelig for elevene. Funnene fra skoleleder-delen av Monitor viser blant annet at det er behov for mer systematisk satsing p\u00e5 l\u00e6rere og utjevne digitale forskjeller i hva er som tilgjengelig utstyr for elevene. Fakta om kartleggingen I \u00abMonitor skole 2016\u00bb har Senter for IKT i utdanningen sett p\u00e5 skolelederens vurdering av relevante planverk, prioritering og organisering av utstyr, samt vektlegging av kompetanseutvikling. Unders\u00f8kelsen omfatter 106 skoleledere p\u00e5 skoler med elever p\u00e5 7. trinn. Lederne representere skoler med fra 7 til 750 elever. Gjennomsnittsskolen har 219 elever. Av skolelederne er 37 prosent menn og 63 prosent kvinner. Aldersspennet er fra 32 til 66 \u00e5r, snittalderen er 50 \u00e5r. Lederne har fra 0 til 35 \u00e5rs ansiennitet. Monitor-kartleggingene har v\u00e6rt gjennomf\u00f8rt hvert andre \u00e5r siden 2003. Kartleggingen Monitor skole 2016 lanseres i 13. desember p\u00e5 seminaret \u00a0\u201cDen digitale tilstanden i norsk skole\u201d . Meld deg p\u00e5! Les mer \u00d8nsker du \u00e5 lese om\u00a0pedagogiske metoder, r\u00e5d og tips om klasseledelse i teknologirike omgivelser? I denne veilederen har vi utarbeidet ressurser som skal hjelpe skolen \u00e5 bruke IKT p\u00e5 en hensiktsmessig m\u00e5te, m\u00e5lrettet og til faglig bruk.", "title": "Skoleledere satser lite p\u00e5 digital kompetanse"},
{"date": "09. november 2016", "content": "Teglverket f\u00e5r Innovasjonsprisen for sin tydelege strategi for digital kompetanse hj\u00e5 elevar og l\u00e6rarar. \u2013\u00a0Teglverket er ein skule som tenkjer heilskapleg p\u00e5 digital kompetanse og rustar elevane for framtida, seier direkt\u00f8r Trond Ingebretsen ved Senter for IKT i utdanninga. Senteret deler ut Innovasjonsprisen for tredje gong, og i \u00e5r blir han delt ut til to ulike skuleniv\u00e5, b\u00e5de ein vidareg\u00e5ande og ein grunnskule. I fjor var vinnaren Jong ungdomsskole i B\u00e6rum, som vart premiert med at elevene fekk presentere arbeidet ved skulen ved Nordic@BETT , det nordiske fellesarrangementet under undervisningsmessa BETT i London. M\u00e5let med Innovasjonsprisen har vore \u00e5 finne skular som har utvikla ein heilskapleg praksis, der IKT utgjer ein viktig faktor i undervisning og l\u00e6ring. P\u00e5 Teglverket skule er l\u00e6reb\u00f8ker og kritavle bytt ut med nettbrett. Slik blir det pris av (Dagsavisen) >> Digital kompetanse p\u00e5 Teglverket skole Teglverket skole har ein tydeleg strategi p\u00e5 korleis skulen ynskjer \u00e5 utvikle digital kompetanse hj\u00e5 b\u00e5de elevar og l\u00e6rarar. L\u00e6ring st\u00e5r i sentrum, og IKT-verkt\u00f8y blir brukt heile tida som eit sentralt verkemiddel i l\u00e6ringsprosessen. Teglverket vinn Innovasjonsprisen 2017 for den heilskaplege satsinga si med tydeleg forankring i skuleleiinga og heile kollegiet. \u2013 Skulen ser det som sitt hovudoppdrag \u00e5 ruste elevane for framtida. Digitale ferdigheiter er ein viktig f\u00f8resetnad for vidare l\u00e6ring og for aktiv deltaking i eit arbeidsliv og eit samfunn i stadig endring. \u00c5 utvikle digital kompetanse blir framheva som sentralt framover, b\u00e5de av norske organisasjonar og i internasjonal litteratur om framtidskompetansar. Vi skal derfor setje elevane v\u00e5re i stand til \u00e5 bruke IKT som eit godt verkt\u00f8y og eit godt l\u00e6remiddel i l\u00e6ringsprosessen. Samtidig ynskjer vi \u00e5 gje elevene digital fagkompetanse, som til d\u00f8mes kunnskap om koding og programmering, skriv skulen i s\u00f8knaden sin. L\u00e6rarane lykkast i stor grad fordi dei l\u00e8t l\u00e6ringa st\u00e5 i sentrum, ikkje teknikken eller dei digitale verkt\u00f8ya. - Tanken er at vi i all hovudsak skal kunne drive med digital l\u00e6ring utan \u00e5 vere bundne til eitt bestemt digitalt verkt\u00f8y. Teglverket skole blir premiert med midlar til \u00e5 vidareutvikle den digitale satsinga si. Her kan du lese meir om Innovasjonsprisen og tidlegare vinnarar >> Foto: Anine Smith, under utdeling av pris p\u00e5 Teglverket p.p1 {margin: 0.0px 0.0px 0.0px 0.0px; font: 12.0px Helvetica}", "title": "IKT viktig faktor i undervisning og l\u00e6ring p\u00e5 Teglverket"},
{"date": "09. november 2016", "content": "Sandvika f\u00e5r Innovasjonsprisen fr\u00e5 senteret for arbeidet sitt med \u00e5 utnytte IKT i l\u00e6ring p\u00e5 ein heilskapleg m\u00e5te. \u2013 Senteret er oppteke av \u00e5 l\u00f8fte fram skular som bruker IKT integrert i faga og som har gjeve l\u00e6rarane sine n\u00f8dvendig kompetanse p\u00e5 omr\u00e5det. Sandvika er ein skule som har f\u00e5tt til dette, seier direkt\u00f8r Trond Ingebretsen ved Senter for IKT i utdanninga. Senteret deler ut Innovasjonsprisen for tredje gong, og i \u00e5r blir han delt ut til to ulike skuleniv\u00e5, b\u00e5de ein vidareg\u00e5ande og ein grunnskule. I fjor var vinnaren Jong ungdomsskole i B\u00e6rum , som vart premiert med at elevane fekk presentere arbeidet ved skulen ved Nordic@BETT , det nordiske fellesarrangementet under undervisningsmessa BETT i London. M\u00e5let med Innovasjonsprisen har vore \u00e5 finne skular som har utvikla ein heilskapleg praksis, der IKT utgjer ein viktig faktor i undervisning og l\u00e6ring. Les artikkel i Budstikka fr\u00e5\u00a0prisoverrekkelsen 09. november 2016 >> Heilskapleg plan p\u00e5 Sandvika Sandvika videreg\u00e5ende skole har i ti \u00e5r satsa p\u00e5 ein heilskapleg og innovativ pedagogisk praksis. Skulen er kontinuerleg p\u00e5 s\u00f8k etter gode pedagogiske m\u00e5tar \u00e5 bruke teknologi p\u00e5,\u00a0og dei syter for at alle l\u00e6rarane har kompetanse til \u00e5 gjere det. Skulen arbeider med \u00e5 gjere IKT til ein viktig faktor i undervisning og l\u00e6ring. Blant anna har dei innf\u00f8rt blogg, Twitter og Skype i norskundervisninga. \u2013 Alle l\u00e6rarane er opptekne av \u00e5 setje tydelege pedagogiske m\u00e5l p\u00e5 korleis dei skal bruke teknologien. For elevane er det til d\u00f8mes naturleg \u00e5 levere tekstar p\u00e5 bloggar som er opne for andre elevar og l\u00e6rarar, seier engelskl\u00e6rar og pedagogisk utviklingsleiar Ann S\u00f8rum Michaelsen ved Sandvika videreg\u00e5ende skole. Elevane ved Sandvika blir inviterte til \u00e5 presentere skulen og korleis dei arbeider, p\u00e5 Nordic@BETT i England, eit internasjonalt arrangement med 700 deltakarar som Senter for IKT i utdanninga er ansvarleg for. Senteret har skrive fleire saker om det heilskaplege og systematiske arbeidet Sandvika gjer med IKT i undervisninga, dei kan du lese her >> p.p1 {margin: 0.0px 0.0px 0.0px 0.0px; font: 35.0px Arial}\np.p2 {margin: 0.0px 0.0px 0.0px 0.0px; font: 13.0px Arial; min-height: 15.0px}\np.p3 {margin: 0.0px 0.0px 0.0px 0.0px; font: 20.0px Arial}\np.p4 {margin: 0.0px 0.0px 0.0px 0.0px; font: 15.0px Arial}\np.p5 {margin: 0.0px 0.0px 0.0px 0.0px; font: 21.0px Arial}\np.p6 {margin: 0.0px 0.0px 0.0px 0.0px; font: 12.0px Times; min-height: 14.0px}", "title": "Rustar elevar for framtida"},
{"date": "07. november 2016", "content": "Bj\u00f8rn Vassnes skriver i en kronikk i Klassekampen 3. november om hvor viktig det er for barn \u00e5 l\u00e6re seg \u00e5 spille et instrument og hvordan dette virker positivt p\u00e5 deres kognitive utvikling. Dette er interessant lesing og viktig kunnskap \u00e5 formidle. Det g\u00e5r imidlertid galt n\u00e5r forskningsjournalisten fors\u00f8ker \u00e5 sette dette i sammenheng med bruk av digitale l\u00e6remidler i skolen. Det er ikke noe motsetningsforhold. Moderne teknologi gir musikkl\u00e6rere flere strenger \u00e5 spille p\u00e5. Bj\u00f8rn Vassnes skriver i en kronikk i Klassekampen 3. november om hvor viktig det er for barn \u00e5 l\u00e6re seg \u00e5 spille et instrument og hvordan dette virker positivt p\u00e5 deres kognitive utvikling. Dette er interessant lesing og viktig kunnskap \u00e5 formidle. Det g\u00e5r imidlertid galt n\u00e5r forskningsjournalisten fors\u00f8ker \u00e5 sette dette i sammenheng med bruk av digitale l\u00e6remidler i skolen. Det er ikke noe motsetningsforhold. Moderne teknologi gir musikkl\u00e6rere flere strenger \u00e5 spille p\u00e5. Vassnes harselerer med at vi ogs\u00e5 kunne ha trengt et senter for musikk. Som forskningsjournalist burde han vite at det er etablert nasjonale fagsentra, deriblant Nasjonalt senter for kunst og kultur i oppl\u00e6ringen, som har som hensikt \u00e5 fremme musikk i skolen . Vassnes mener nok en gang at Senter for IKT i utdanningen arbeider for \u00e5 f\u00e5 mest mulig teknologi inn i skolen uten \u00e5 ha tilstrekkelig kunnskapsgrunnlag for \u00e5 gj\u00f8re det.\u00a0 I en verden hvor digitalisering og bruk av teknologi ang\u00e5r oss alle, fremst\u00e5r senterets mandat om \u00e5 arbeide for \u00e5 utnytte teknologien til bedre l\u00e6ring og bedre l\u00e6ringsstrategier som fornuftig. Senter for IKT i utdanningen er Norges st\u00f8rste fagmilj\u00f8 med spisskompetanse p\u00e5 alle aspekter ved digitaliseringen av utdanningssektorene. Senteret jobber ikke for mer bruk av IKT i barnehage, skole og l\u00e6rerutdanning, men for at bruken av teknologi skal underst\u00f8tte l\u00e6ringsm\u00e5lene i l\u00e6replanene. Internasjonale studier (ICILS, 2013) viser at 25 % av norske 15-\u00e5ringer mangler grunnleggende digitale ferdigheter. De vet ikke hvordan de skal gj\u00f8re et kildekritisk s\u00f8k p\u00e5 nettet, de mangler kunnskap om personvern og datasikkerhet, og de kan ikke bruke et regneark. Dette er ferdigheter som er n\u00f8dvendige b\u00e5de i videre utdanning og arbeidsliv. Elevene med de svakeste digitale ferdighetene kommer fra ressurssvake hjem. Vi mener at det er skolens oppgave \u00e5 utjevne forskjeller ogs\u00e5 n\u00e5r det gjelder digital kompetanse. Senter for IKT i utdanningene har som det eneste statlige forvaltningsorgan mandat til \u00e5 bidra til \u00f8kt digital kompetanse hos ansatte i barnehage, grunnskole, videreg\u00e5ende skole og l\u00e6rerutdanningene. Nettopp dette tverrsektorielle oppdraget gj\u00f8r at senteret kan bidra til at de pedagogiske metodene og l\u00f8sningene henger sammen p\u00e5 tvers av sektorer og forvaltningsniv\u00e5. Det er videre ikke hold i kommentaren til Vassnes der han uttaler at: \u00ab\u2026man [har] en politikk som tar det for gitt at digitale hjelpemidler er best. Uansett om forskningen sier det motsatte\u00bb. Professor Rune Krumsvik ved Universitet i Bergen oppsummerer en rekke store forskningsstudier og konkluderer helt motsatt i en kronikk i Aftenposten 2.11.2016. Han er forsker og ikke forskningsjournalist. Likevel er vi helt enige med Vassnes i at vi trenger mer forskning p\u00e5 hvordan undervisning og l\u00e6ring kan styrkes, hvordan den kan tilpasset bedre til den enkelte elevs behov og hvordan l\u00e6ring kan bli mer engasjerende og motiverende. Digitale l\u00f8sninger vil ogs\u00e5 p\u00e5 dette omr\u00e5det bidra til utvikling. Av direkt\u00f8r Trond Ingebretsen, Senter for IKT i utdanningen.", "title": "Flere strenger \u00e5 spille p\u00e5"},
{"date": "21. oktober 2016", "content": "Senter for IKT i utdanningens lanserer Monitor 2016 i desember. Unders\u00f8kelsen viser at 6 av 10 elever p\u00e5 7. trinn bruker datamaskin/nettbrett sjeldnere enn ukentlig i de sentrale fagene matematikk, engelsk, naturfag og samfunnsfag. Unders\u00f8kelsen viser et \u00f8kt omfang av elevenes bruk av teknologi p\u00e5 skolen, men vi vet ikke nok om kvaliteten p\u00e5 bruken. M\u00e5let er ikke at teknologi skal benyttes mest mulig, men det er viktig at teknologien er med p\u00e5 \u00e5 underst\u00f8tte undervisning og l\u00e6ring p\u00e5 en m\u00e5te som gj\u00f8r at elevene kan n\u00e5 kompetansem\u00e5lene i fagene. Flere unders\u00f8kelser/studier viser at det er stor variasjon mellom kommuner og skoler og innad p\u00e5 skoler i bruk av teknologi. Dette truer prinsippet om likeverdig oppl\u00e6ring. Monitor skole er en unders\u00f8kelse av elevers bruk av IKT, deres valg og utvikling av l\u00e6ringsstrategier og deres l\u00e6ringsutbytte (digital kompetanse) Les mer om Monitor skole >>", "title": "Ytring: Elever p\u00e5 7. trinn bruker datamaskin/nettbrett i liten grad i sentrale fag"},
{"date": "21. oktober 2016", "content": "Kunnskapsdepartementet har offentleggjort h\u00f8yringsforslaget sitt til ny rammeplan for barnehagen. I forslaget st\u00e5r det at \"barnehagen skal gi barna mulighet til \u00e5 bruke digitale verkt\u00f8y til \u00e5 utforske, leke, l\u00e6re og undre seg\". Vidare framhevar dei behovet for digital d\u00f8mmekraft blant tilsette. - Vi h\u00e5per spesielt at leiinga ved barnehagel\u00e6rarutdanningane merkar seg dette, seier leiar for avdeling barnehage og l\u00e6rarutdanning ved Senter for IKT i utdanninga, Lene Karin Wiberg. Senteret for IKT i utdanninga har til oppg\u00e5ve \u00e5 st\u00f8tte b\u00e5de barnehagesektoren og l\u00e6rarutdanningane p\u00e5 dette omr\u00e5det. Mange kommunar og private barnehageakt\u00f8rar har no sett digital kompetanse hj\u00e5 dei tilsette p\u00e5 agendaen, og senteret opplever stor ettersp\u00f8rsel p\u00e5 b\u00e5de bistand og bruk av tenestene v\u00e5re. Manglar digital kompetanse Senterets Barnehagemonitor 2015 viser ogs\u00e5 at mange barnehagar etter kvart har f\u00e5tt seg teknologi dei ynskjer \u00e5 bruke i det pedagogiske arbeidet saman med borna, men at dei manglar kompetansen til \u00e5 bruke teknologien p\u00e5 ein f\u00f8rem\u00e5lstenleg m\u00e5te. - Dette kompetansebehovet m\u00e5 barnehagel\u00e6rarutdanningane ruste seg for \u00e5 m\u00f8te. Dersom forslaget fr\u00e5 departementet til ny rammeplan blir vedteke, m\u00e5 dei nye barnehagel\u00e6rarane ha h\u00f8g grad av profesjonsfagleg digital kompetanse med seg ut i arbeidslivet, understrekar Wiberg. I ein ny rapport fr\u00e5 f\u00f8lgjegruppa for barnehagel\u00e6rarutdanningane er det mykje som tyder p\u00e5 at nyutdanna barnehagel\u00e6rarar ikkje har denne kompetansen, og at institusjonane ikkje arbeider planstyrt med dette kompetanseomr\u00e5det. M\u00e5 jobbe heilskapleg med profesjonsfagleg digital kompetanse - Institusjonen kan ikkje overlate utvikling av den profesjonsfaglege digitale kompetansen blant studentane til ei eldsjel p\u00e5 utdanninga. Vi m\u00e5 utvikle ei felles forst\u00e5ing av kva det faktisk inneber \u00e5 vere ein digital kompetent barnehagel\u00e6rar. Denne kompetansen er viktig systematisk \u00e5 knyte opp mot dei ulike kunnskapsomr\u00e5da, pedagogisk dokumentasjon og ikkje minst det \u00e5 ivareta personvernet til borna. Vi merkar oss ogs\u00e5 at det er stor vilje og ynske om \u00e5 oppdatere kompetansen, men at dei tilsette i utdanningane ikkje opplever at det er rom for \u00e5 prioritere\u00a0eiga kompetanseutvikling p\u00e5 dette omr\u00e5det, p\u00e5peikar Wiberg. Senteret h\u00e5per leiinga ved barnehagel\u00e6rarutdanningane tek dette p\u00e5 alvor, og inviterer til ein nasjonal dugnad for \u00e5 m\u00f8te det aukande kompetansebehovet i sektoren. For meir informasjon, kontakt Lene Karin Wiberg. H\u00f8yring fr\u00e5 Kunnskapsdepartementet Dette seier h\u00f8yringsforslaget om den digitale praksisen i barnehagen: Barnehagens digitale praksis skal bidra til barnas lek, kreativitet og l\u00e6ring. Barnehagen skal gi barna mulighet til \u00e5 bruke digitale verkt\u00f8y til \u00e5 utforske, leke, l\u00e6re og undre seg. Barnehagen skal snakke med barna om prinsipper for digital d\u00f8mmekraft. Barnehagen skal ut\u00f8ve digital d\u00f8mmekraft i bruk av digitalt innhold. I bruk av digitale verkt\u00f8y skal personalet v\u00e6re aktive sammen med barna. Personalet i barnehagen skal: ut\u00f8ve digital d\u00f8mmekraft n\u00e5r det gjelder informasjonss\u00f8k, ha et bevisst forhold til opphavsrett og kildekritikk og ivareta barnas personvern. legge til rette for at barn utforsker, leker, l\u00e6rer og selv skaper noe gjennom digitale uttrykksformer. vurdere relevans og delta i barnas mediebruk. utforske bruk av digitale verkt\u00f8y sammen med barna. Les meir Les forslaget fr\u00e5 Kunnskapsdepartementet til ny rammeplan for barnehagens innhald og oppg\u00e5ver p\u00e5 h\u00f8yring >> p.p1 {margin: 0.0px 0.0px 0.0px 0.0px; font: 12.0px Helvetica} Nina B\u00f8lgan sitt blogginnlegg \"Digital d\u00f8mmekraft i barnehagen = vett, forstand og folkeskikk\" >>", "title": "Forslag til ny rammeplan for barnehage: tydeleg krav til digital kompetanse hj\u00e5 dei tilsette"},
{"date": "17. oktober 2016", "content": "Senter for IKT i utdanningen arrangerer regionale fagseminar om arbeidet med digital d\u00f8mmekraft i og rundt skolen. Hvordan kan du jobbe med digital d\u00f8mmekraft p\u00e5 skolene i din kommune? P\u00e5 dette fagseminaret vil vi diskutere hvordan kommuner og fylkeskommuner kan legge til rette for godt l\u00e6ringsmilj\u00f8 p\u00e5 sine skoler, gjennom utvikling av digital d\u00f8mmekraft hos ansatte og elever. Digital d\u00f8mmekraft er b\u00e5de et viktig element av digitale ferdigheter, og en forutsetning for barn og unges l\u00e6ringsmilj\u00f8, trivsel og trygghet. Skoleeier og skoleleder har helt avgj\u00f8rende roller n\u00e5r det gjelder utvikling og implementering av prosesser som handler om digital kompetanse. For at l\u00e6rerne skal v\u00e6re rustet til \u00e5 utvikle elevenes digitale kompetanse og d\u00f8mmekraft, m\u00e5 arbeidet starte p\u00e5 skoleeier- og skolelederniv\u00e5. Skoleeier har det overordnede ansvaret for at det blir utformet en felles kompetanseplan for digitale ferdigheter i skolen, mens skoleleder ved hver skole m\u00e5 tilrettelegge for kompetanseheving av alle ansatte. For \u00e5 gi elever kunnskap om personvern , rettigheter og plikter knyttet til bruk av digitale medier, m\u00e5 det arbeides systematisk med trygg, god og sikker bruk p\u00e5 alle niv\u00e5er av skolesystemet. M\u00e5l: Gi kommunene faglig p\u00e5fyll og kompetanseheving innenfor tema digital d\u00f8mmekraft M\u00e5lgruppe: Skoleeier/ Skoleleder Skolefaglige r\u00e5dgivere med ansvar for pedagogisk bruk av IKT i kommune og fylkesadminstrasjon Innhold: Introduksjon til tjenestene iktplan.no og dubestemmer.no Faglige innlegg som gir \u00f8kt innsikt i digital d\u00f8mmekraft Veiledning til arbeidet med digital d\u00f8mmekraft i egen kommune Tilbud om deltakelse i faglig nettverk Innsikt i og tilgang til ressurser for bruk i egen kommune Sted: Vi arrangerer fagseminar i fire byer p\u00e5 ulike datoer. Du kan velge den lokasjonen som passer deg best: Fagseminar i Bergen 23.november Fagseminar i Oslo 24.november Fagseminar i Troms\u00f8 30.november Fagseminar i Trondheim 1.desember Deltakelse p\u00e5 seminaret er gratis. Har dere gjort en s\u00e6rlig innsats mot digital d\u00f8mmekraft i din kommune? Da vil vi gjerne h\u00f8re om det. Send en epost til Heidi \u00d8degaard D\u00f8lbakken med en kort beskrivelse av prosjektet deres. Mens du venter p\u00e5 seminaret, kan du lese mer om digital d\u00f8mmekraft p\u00e5 dubestemmer.no og iktplan.no .", "title": "Fagseminar om helhetlig arbeid med digital d\u00f8mmekraft i skolen"},
{"date": "13. oktober 2016", "content": "Kodetimen (Hour of Code) er et globalt initiativ som gjennomf\u00f8res i uke 49 i mer enn 180 land. Senter for IKT i utdanningen st\u00f8tter ogs\u00e5 i \u00e5r initiativet aktivt, ved \u00e5 la ansatte v\u00e6re med p\u00e5 \u00e5 arrangere kodetimer p\u00e5 skoler, barnehage og skolefritidsordning. Kodetimen er en skoletime med programmering, ferdig tilrettelagt for elever p\u00e5 alle klassetrinn. L\u00e6reren trenger ikke \u00e5 ha erfaring med programmering fra f\u00f8r. Det er g\u00f8y og motiverende, og elevene ser at de kan l\u00e6re \u00e5 mestre datamaskinen som et kreativt verkt\u00f8y. Kodetimen er en stor dugnad hvor vi hjelper til med \u00e5 bringe Norge inn i det 21. \u00e5rhundre. I 2015 deltok over 30 000 norske elever p\u00e5 kodetimen, og p\u00e5 verdensbasis deltok over 110 millioner elever. I Norge har L\u00e6r Kidsa Koding arrangert og koordinert kodetimen siden 2013. I \u00e5r h\u00e5per vi at\u00a0over 100 000 norske elever vil delta. M\u00e5let med kodetimen er \u00e5 l\u00e6re elever og barn l\u00e6re \u00e5 mestre digital teknologi som kreativt verkt\u00f8y, og det krever ingen forkunnskaper hos deltakerne. Hvordan kan du arrangere en kodetime? Det er enkelt \u00e5 arrangere en kodetime, du trenger ikke \u00e5 kunne kode p\u00e5 forh\u00e5nd, og det finnes masse tips og ferdige opplegg p\u00e5 nettsidene til L\u00e6r Kidsa Koding . Du kan ogs\u00e5 finne inspirasjon og l\u00e6ringsopplegg p\u00e5 v\u00e5re temasider p\u00e5 IKT i praksis . Du trenger ikke \u00e5 kunne programmere for \u00e5 arrangere en kodetime, det finnes materiell og opplegg du kan bruke sammen med klassen din. Oppleggene p\u00e5 Code Studio er enkle \u00e5 komme i gang med og kj\u00f8res i nettleser p\u00e5 PC eller nettbrett. L\u00e6r kidsa koding har en god beskrivelse av hvordan du kan gjennomf\u00f8re en kodetime, hva du trenger av utstyr og hvordan du kan hjelpe elever som st\u00e5r fast. L\u00e6r kidsa koding har laget et kart over alle skoler og klasser som er med p\u00e5 kodetimen. Vi oppfordrer alle til \u00e5 registrere seg der, s\u00e5 vi f\u00e5r samlet antall elever som er med p\u00e5 kodetimen i 2016. Meld p\u00e5 din skole/klasse/barnehage til kodetimen >> Vil du ha en kodetime med IKT-senteret? Ansatte p\u00e5 Senter for IKT i utdanningen har anledning til \u00e5 bruke arbeidstid mellom 5. og 9. desember p\u00e5 \u00e5 hjelpe til med \u00e5 arrangere kodetimer i barnehager, skoler og skolefritidsordninger, fortrinnsvis i Oslo og Troms\u00f8. Aktuelle ressurser kan v\u00e6re Scratch Jr., Lightbot og Beebot for de minste og Code Studio, Scratch og micro:bits for de litt eldre elevene. Skriv en e-post til V ibeke Guttormsgaard for \u00e5 melde interesse eller f\u00e5 mer informasjon.", "title": "Bli med p\u00e5 kodetimen!"},
{"date": "11. oktober 2016", "content": "Vi inviterer alle barnehager til \u00e5 delta i konkurransen om den digitale barnehageprisen for 2017. Slik deltar du med din barnehage Du kan delta i konkurransen ved \u00e5 sende skriftlig s\u00f8knad med maks 6000 tegn og som inneholder m\u00e5l, gjennomf\u00f8ring, refleksjon over prosessen og hvordan l\u00e6ringen var for b\u00e5de barna og personalet. Slik s\u00f8ker du Send inn dokumentasjon, bilder og eventuelt film til barnehageprisen@iktsenteret.no S\u00f8knadsfrist 1. desember 2016 Vurderingskriterier Tydelig m\u00e5lsetning for prosessen med god dokumentasjon m\u00e5 v\u00e6re vedlagt. Barna er medvirkende og produsenter i prosjektet. Har et bevisst og balansert forhold til bruk av de digitale verkt\u00f8yene, herunder m\u00e5 barnas personvern v\u00e6re godt ivaretatt. Prosjektet m\u00e5 v\u00e6re forankret i et eller flere fagomr\u00e5der fra dagens Rammeplan for barnehagen. Prosjektet som vises frem og s\u00f8kes for m\u00e5 v\u00e6re fullf\u00f8rt. Uferdige prosjekt vil ikke bli vurdert. Vilk\u00e5r for deltakelse Vinner skal presentere prosjektet for sektoren i l\u00f8pet av v\u00e5ren 2017. \u00a0N\u00e6rmere opplysninger vil komme. Senteret m\u00e5 f\u00e5 tilgang til \u00e5 bruke eksemplet\u00a0i v\u00e5r formidling av god praksis i barnehagene Opplegget vil ogs\u00e5 deles p\u00e5 v\u00e5r nettside iktipraksis.no . Rettigheter til materialet og personvernshensyn m\u00e5 v\u00e6re avklart og godt ivaretatt. Vinner vil bli kunngjort under DAB 2017-konferansen\u00a0>> Premie Gavekort p\u00e5 10 000 kr til kj\u00f8p av digitalt utstyr til barnehagen Tidligere vinnere Fjor\u00e5rets vinner, Eides\u00e5sen barnehage, vant for sitt prosjekt om \u201dEdderkoppen Eddi Peddi\u201d. Vinnerne av den f\u00f8rste digitale barnehageprisen var Kleppe friluftsbarnehage, med bidraget \u201dRockestjernekonsert med rockevennegjengen\u201d. Juryen Senter for IKT i utdanningen har oppnevnt denne juryen til \u00e5 vurdere de innkomne s\u00f8knadene: Nina B\u00f8lgan, pensjonert f\u00f8rsteamanuensis \u00a0og engasjert IKT-ildsjel Lene Karin Wiberg, avdelingsleder ved Senter for IKT i utdanningen Representant for fjor\u00e5rets vinner Eides\u00e5sen barnehage Mari Anne Letnes f\u00f8rsteamanuensis ved DMMH Sp\u00f8rsm\u00e5l Kontakt oss p\u00e5 e-post p\u00e5 barnehage@iktsenteret.no Senter for IKT i utdanningen er et nasjonalt senter direkte underlagt Kunnskapsdepartementet og jobber med ulike tjenester, prosjekter og ressurser som skal \u00f8ke kvaliteten i utdanningen og gi bedre l\u00e6ringsutbytte og l\u00e6ringsstrategier for v\u00e5re barn i barnehagen, elever i grunnoppl\u00e6ringen og studenter i l\u00e6rer- og barnehageutdanningen. I arbeidet med \u00e5 n\u00e5 denne m\u00e5lsetningen utlyste vi den digitale barnehageprisen for f\u00f8rste gang i 2015.", "title": "Digital barnehagepris 2017"},
{"date": "04. oktober 2016", "content": "Skoler som bruker teknologi systematisk og m\u00e5lrettet i lese- og skriveoppl\u00e6ring, melder om sv\u00e6rt gode resultater. Skrevet av direkt\u00f8r Trond Ingebretsen og kommunikasjonsdirekt\u00f8r Vibeke Kl\u00f8vstad, Senter for IKT i utdanningen. (Publisert i Dagens n\u00e6ringsliv l\u00f8rdag 1. oktober 2016.) Lese- og skriveoppl\u00e6ringen har v\u00e6rt sentral i Kunnskapsl\u00f8ftet, og det finnes flere indikatorer p\u00e5 at det g\u00e5r riktig vei. Likevel er det en utfordring at n\u00e6rmere 20 % av elevene ikke har gode nok lese- og skriveferdigheter etter endt 10-\u00e5rig grunnskole. \u00a0Som en erkjennelse av denne utfordringen har Regjeringen blant annet satt av 500 millioner kroner til flere l\u00e6rere p\u00e5 1. \u2013 4. Trinn, samtidig som det skal forskes p\u00e5 om h\u00f8yere l\u00e6rertetthet vil f\u00f8re til bedre lese- og skriveoppl\u00e6ring. P\u00e5 vegne av Senter for IKT i utdanningen har Ramb\u00f8ll samlet dokumentasjon fra 32 skoler i 23 kommuner, der man har jobbet systematisk med innf\u00f8ring av datast\u00f8ttet lese- og skriveoppl\u00e6ring (\u00abSTL+ metoden) for 1. og 2. klassinger. \u00a0STL+ er en metode som blant annet g\u00e5r ut p\u00e5 at elevene skriver p\u00e5 datamaskin eller nettbrett med lydst\u00f8tte. Metoden gir blant annet eleven umiddelbar tilbakemelding p\u00e5 om et ord er riktig skrevet eller ikke ved at ordet blir lest opp slik eleven har skrevet det. Raskere, tidligere og bedre leseforst\u00e5else Skolene som har utnyttet STL+-metoden, rapporterer at flere av elevene b\u00e5de skriver og leser raskere, tidligere og med en bedre forst\u00e5else enn hva de opplevde at elvene gj\u00f8r med mer tradisjonell lese- og skriveoppl\u00e6ring, der bokstavforming med h\u00e5nd er sentralt. L\u00e6rerne opplever at elevene har bedre rettskriving og at grammatikken og ordforr\u00e5det blir bedre. Noen av l\u00e6rerne beskriver at bruken av digitale verkt\u00f8y i undervisningen ogs\u00e5 bidrar til l\u00e6ring utover selve lese- og skriveoppl\u00e6ringen, og viser blant annet til \u00f8kt digitale kompetanse og bedre muntlige ferdigheter hos flere av elevene. Mer tilpasset og inkluderende klassemilj\u00f8 Rektor og l\u00e6rere opplever ogs\u00e5 at digitale verkt\u00f8y i undervisningen muliggj\u00f8r mer og bedre tilpasset oppl\u00e6ring for elevene. De rapporterer at elevene opplever \u00f8kt mestring og stolthet over egne arbeidsprodukter, samt at de i st\u00f8rre grad samarbeider og reflekterer sammen underveis i arbeidsprosessen. L\u00e6reren bruker ogs\u00e5 mindre tid p\u00e5 \u00e5 gjennomf\u00f8re undervisning i plenum foran hele klassen, og mer tid p\u00e5 individuell oppf\u00f8lging og veiledning av hver enkelt elev. En annen erfaring er at bruken av nettbrett og/eller pc i undervisningen i mange tilfeller bidrar til et mer inkluderende klassemilj\u00f8, fordi tilpasset undervisning f\u00f8rer til at elevene i mindre grad tas ut av klassefelleskapet. Ikke ukritisk innf\u00f8ring Rapporten gir grunn til forsiktig optimisme for alle som \u00f8nsker at flere barn skal f\u00e5 hjelp til \u00e5 knekke lese- og skrivekoden raskere og bedre. Erfaringene fra disse skolene viser at det er mulig \u00e5 \u00f8ke kvaliteten i lese- og skriveoppl\u00e6ringen. Likevel b\u00f8r ikke metoden innf\u00f8res ukritisk. En rekke forutsetninger m\u00e5 v\u00e6re p\u00e5 plass for en vellykket endring. Blant annet understrekes det at skoleeiere aktivt m\u00e5 st\u00f8tte ledelsen, rektor m\u00e5 drive og eie prosjektet og faglig ansatte m\u00e5 f\u00e5 tilstrekkelig kompetanse. Det er essensielt at hele kollegiet \u00f8nsker \u00e5 ta i bruk metoden og at foreldre og foresatte involveres. Mer grunnleggende m\u00e5 tekniske og lovmessige utfordringer som personvern, informasjonssikkerhet m.m. v\u00e6re ivaretatt. Det \u00e5 innf\u00f8re og bruke IKT i skolen er et stort og vanskelig endringsprosjekt og krever en helhetlig strategi. Nye pedagogiske metoder er krevende Full effekt av bruk av teknologi i undervisningen forutsetter strukturert og m\u00e5lrettet bruk, gjerne med en klar pedagogisk metode som STL+. Det gjenst\u00e5r imidlertid \u00e5 se om dette sl\u00e5r positivt ut p\u00e5 nasjonale pr\u00f8ver, og om de opplevde effektene holder seg over tid. Funnene i v\u00e5r kartlegging er ogs\u00e5 i tr\u00e5d med mye av det som finnes av nasjonal og internasjonal forskning p\u00e5 datast\u00f8ttet lese- og skriveoppl\u00e6ring, men mer forskning m\u00e5 til. Hvis skrive seg til lesing-metoden med nettbrett gir raskere, tidligere og bedre leseforst\u00e5else, utgj\u00f8r dette en viktig metode for lese- og skriveoppl\u00e6ringen som flere kommuner og skoler b\u00f8r pr\u00f8ve ut systematisk, gitt at forutsetningene er tilstede. Vi vet at gode lese- og skriveferdigheter motvirker frafall senere i skolel\u00f8pet. Gevinsten ved \u00e5 f\u00e5 flere elever til \u00e5 gjennomf\u00f8re skolen er sv\u00e6rt stor, b\u00e5de for eleven selv og samfunnet for \u00f8vrig. \u2022 Les og last ned rapporten \u201cErfaringer i skoler som opplever \u00e5 ha lykkes med bruk av nettbrett og/eller pc i sin grunn-leggende lese- og skriveoppl\u00e6ring\u201d \u00a0her >>", "title": "Tidlig innsats virker"},
{"date": "01. oktober 2016", "content": "Skoler som bruker teknologi systematisk og m\u00e5lrettet i lese- og skriveoppl\u00e6ring, melder om sv\u00e6rt gode resultater. Skrevet av direkt\u00f8r Trond Ingebretsen og kommunikasjonsdirekt\u00f8r Vibeke Kl\u00f8vstad, Senter for IKT i utdanningen. (Publisert i Dagens n\u00e6ringsliv l\u00f8rdag 1. oktober 2016.) Lese- og skriveoppl\u00e6ringen har v\u00e6rt sentral i Kunnskapsl\u00f8ftet, og det finnes flere indikatorer p\u00e5 at det g\u00e5r riktig vei. Likevel er det en utfordring at n\u00e6rmere 20 % av elevene ikke har gode nok lese- og skriveferdigheter etter endt 10-\u00e5rig grunnskole. \u00a0Som en erkjennelse av denne utfordringen har Regjeringen blant annet satt av 500 millioner kroner til flere l\u00e6rere p\u00e5 1. \u2013 4. Trinn, samtidig som det skal forskes p\u00e5 om h\u00f8yere l\u00e6rertetthet vil f\u00f8re til bedre lese- og skriveoppl\u00e6ring. P\u00e5 vegne av Senter for IKT i utdanningen har Ramb\u00f8ll samlet dokumentasjon fra 32 skoler i 23 kommuner, der man har jobbet systematisk med innf\u00f8ring av datast\u00f8ttet lese- og skriveoppl\u00e6ring (\u00abSTL+ metoden) for 1. og 2. klassinger. \u00a0STL+ er en metode som blant annet g\u00e5r ut p\u00e5 at elevene skriver p\u00e5 datamaskin eller nettbrett med lydst\u00f8tte. Metoden gir blant annet eleven umiddelbar tilbakemelding p\u00e5 om et ord er riktig skrevet eller ikke ved at ordet blir lest opp slik eleven har skrevet det. Raskere, tidligere og bedre leseforst\u00e5else Skolene som har utnyttet STL+-metoden, rapporterer at flere av elevene b\u00e5de skriver og leser raskere, tidligere og med en bedre forst\u00e5else enn hva de opplevde at elvene gj\u00f8r med mer tradisjonell lese- og skriveoppl\u00e6ring, der bokstavforming med h\u00e5nd er sentralt. L\u00e6rerne opplever at elevene har bedre rettskriving og at grammatikken og ordforr\u00e5det blir bedre. Noen av l\u00e6rerne beskriver at bruken av digitale verkt\u00f8y i undervisningen ogs\u00e5 bidrar til l\u00e6ring utover selve lese- og skriveoppl\u00e6ringen, og viser blant annet til \u00f8kt digitale kompetanse og bedre muntlige ferdigheter hos flere av elevene. Mer tilpasset og inkluderende klassemilj\u00f8 Rektor og l\u00e6rere opplever ogs\u00e5 at digitale verkt\u00f8y i undervisningen muliggj\u00f8r mer og bedre tilpasset oppl\u00e6ring for elevene. De rapporterer at elevene opplever \u00f8kt mestring og stolthet over egne arbeidsprodukter, samt at de i st\u00f8rre grad samarbeider og reflekterer sammen underveis i arbeidsprosessen. L\u00e6reren bruker ogs\u00e5 mindre tid p\u00e5 \u00e5 gjennomf\u00f8re undervisning i plenum foran hele klassen, og mer tid p\u00e5 individuell oppf\u00f8lging og veiledning av hver enkelt elev. En annen erfaring er at bruken av nettbrett og/eller pc i undervisningen i mange tilfeller bidrar til et mer inkluderende klassemilj\u00f8, fordi tilpasset undervisning f\u00f8rer til at elevene i mindre grad tas ut av klassefelleskapet. Ikke ukritisk innf\u00f8ring Rapporten gir grunn til forsiktig optimisme for alle som \u00f8nsker at flere barn skal f\u00e5 hjelp til \u00e5 knekke lese- og skrivekoden raskere og bedre. Erfaringene fra disse skolene viser at det er mulig \u00e5 \u00f8ke kvaliteten i lese- og skriveoppl\u00e6ringen. Likevel b\u00f8r ikke metoden innf\u00f8res ukritisk. En rekke forutsetninger m\u00e5 v\u00e6re p\u00e5 plass for en vellykket endring. Blant annet understrekes det at skoleeiere aktivt m\u00e5 st\u00f8tte ledelsen, rektor m\u00e5 drive og eie prosjektet og faglig ansatte m\u00e5 f\u00e5 tilstrekkelig kompetanse. Det er essensielt at hele kollegiet \u00f8nsker \u00e5 ta i bruk metoden og at foreldre og foresatte involveres. Mer grunnleggende m\u00e5 tekniske og lovmessige utfordringer som personvern, informasjonssikkerhet m.m. v\u00e6re ivaretatt. Det \u00e5 innf\u00f8re og bruke IKT i skolen er et stort og vanskelig endringsprosjekt og krever en helhetlig strategi. Nye pedagogiske metoder er krevende Full effekt av bruk av teknologi i undervisningen forutsetter strukturert og m\u00e5lrettet bruk, gjerne med en klar pedagogisk metode som STL+. Det gjenst\u00e5r imidlertid \u00e5 se om dette sl\u00e5r positivt ut p\u00e5 nasjonale pr\u00f8ver, og om de opplevde effektene holder seg over tid. Funnene i v\u00e5r kartlegging er ogs\u00e5 i tr\u00e5d med mye av det som finnes av nasjonal og internasjonal forskning p\u00e5 datast\u00f8ttet lese- og skriveoppl\u00e6ring, men mer forskning m\u00e5 til. Hvis skrive seg til lesing-metoden med nettbrett gir raskere, tidligere og bedre leseforst\u00e5else, utgj\u00f8r dette en viktig metode for lese- og skriveoppl\u00e6ringen som flere kommuner og skoler b\u00f8r pr\u00f8ve ut systematisk, gitt at forutsetningene er tilstede. Vi vet at gode lese- og skriveferdigheter motvirker frafall senere i skolel\u00f8pet. Gevinsten ved \u00e5 f\u00e5 flere elever til \u00e5 gjennomf\u00f8re skolen er sv\u00e6rt stor, b\u00e5de for eleven selv og samfunnet for \u00f8vrig. \u2022 Les og last ned rapporten \u201cErfaringer i skoler som opplever \u00e5 ha lykkes med bruk av nettbrett og/eller pc i sin grunn-leggende lese- og skriveoppl\u00e6ring\u201d \u00a0her >>", "title": "Ytring: Tidlig innsats virker"},
{"date": "30. september 2016", "content": "Ny pedagogisk metode gir raskere, tidligere og bedre leseforst\u00e5else Elevene l\u00e6rer \u00e5 lese og skrive raskere Flere elever knekker lese- og skrivekoden raskere Elevene produserer mer tekst Flere opplever mestring med inkludering og mer motivasjon Det viser en unders\u00f8kelse som har intervjuet og kartlagt 32 skoler, som alle har jobbet systematisk med innf\u00f8ring av datast\u00f8ttet lese- og skriveoppl\u00e6ring (STL+metoden) for 1. og 2.- klassene. - L\u00e6rerne opplever at elevene har bedre rettskriving og at grammatikken og ordforr\u00e5det blir bedre. Noen av beskriver at bruken av digitale verkt\u00f8y i undervisningen ogs\u00e5 bidrar til l\u00e6ring utover selve lese- og skriveoppl\u00e6ringen, og viser blant annet til \u00f8kt digitale kompetanse og bedre muntlige ferdigheter hos flere av elevene, sier Trond Ingebretsen, direkt\u00f8r for Senter for IKT i utdanningen. Kartleggingen peker p\u00e5 at det er mulig \u00e5 forbedre lese- og skriveoppl\u00e6ringen for de minste. - Det i seg selv er oppl\u00f8ftende, s\u00e6rlig med tanke p\u00e5 at nesten 20 % av elevene som g\u00e5r ut av ungdomsskolen ikke kan lese og skrive ordentlig, til tross for en rekke tiltak gjennom de siste \u00e5rene, sier Ingebretsen. Mer tilpasset og inkluderende klassemilj\u00f8 Overgangen fra kun tradisjonelle metoder til digitalt st\u00f8ttet lese- og skriveundervisning er meget gode. En st\u00f8rre andel av barna p\u00e5 disse skolene l\u00e6rer \u00e5 lese og skrive med de nye metodene enn de gjorde med de tradisjonelle. \u00a0For \u00e5 svare p\u00e5 den enkelte elevens behov, trengs b\u00e5de tradisjonelle metoder og digitalt st\u00f8ttede. Det er med andre ord ikke snakk om et enten eller, men b\u00e5de og. L\u00e6ring for framtiden Rapporten viser at det er krevende \u00e5 ta i bruk ny pedagogikk, som forutsetter strukturert og m\u00e5lrettet bruk av teknologi, og en systematisk og m\u00e5lrettet innf\u00f8ring \u00a0fra ledelsen sin side. L\u00e6rerne og ledelsen ved de utvalgte skolene fra 23 kommuner rapporterer om at ogs\u00e5 at det profesjonsfaglige felleskapet er styrket, og at deling av informasjon og kunnskap p\u00e5 tvers av kollegiet har \u00f8kt betraktelig. En digitalisering av skolen kan ogs\u00e5 brukes som en drivkraft og virkemiddel for \u00e5 styrke l\u00e6rerens profesjonsfaglige fellesskap. Ikke ukritisk innf\u00f8ring Erfaringene fra disse skolene viser at det er mulig \u00e5 \u00f8ke kvaliteten i lese- og skriveoppl\u00e6ringen. Likevel b\u00f8r ikke metoden innf\u00f8res ukritisk: En rekke forutsetninger m\u00e5 v\u00e6re p\u00e5 plass for en vellykket endring. Respondentene peker p\u00e5 at f\u00f8lgende m\u00e5 v\u00e6re p\u00e5 plass for \u00e5 lykkes med bedre skrive og lese oppl\u00e6ring: Ledelsen m\u00e5 drive og eie endringsprosjektet, faglig ansatte m\u00e5 f\u00e5 tilstrekkelig kompetanse, og det er essensielt at hele kollegiet \u00f8nsker \u00e5 ta i bruk metoden og det tekniske og lovmessige (personvern, informasjonssikkerhet, med mer) m\u00e5 v\u00e6re i varetatt. Flere rektorer p\u00e5peker ogs\u00e5 viktigheten av \u00e5 involvere foreldrene. N\u00e5r dette er p\u00e5 plass rapporterer l\u00e6rerne om at de har f\u00e5tt \u00f8kt sitt pedagogiske repertoar, hvilket gj\u00f8r det mulig \u00e5 tilpasse undervisningen til de ulike elevers behov. L\u00e6rerens roll styrkes i klasserommet ved bruk av denne type teknologi. \u2022 Les og last ned rapporten \u201cErfaringer i skoler som opplever \u00e5 ha lykkes med bruk av nettbrett og/eller pc i sin grunn-leggende lese- og skriveoppl\u00e6ring\u201d \u00a0her >>", "title": "Erfaringsrapport: Tidlig innsats virker"},
{"date": "29. september 2016", "content": "Utdanningsministre og industriledere er denne uken samlet p\u00e5 Global Summit on the Education Industry, GEIS 2016. Digitalisering og innovasjon i utdanning var tema for OECDs andre gjennomf\u00f8ring av toppm\u00f8te Global Education Industry Summit i Jerusalem. - OECD anbefaler at regjeringer legger opp til en utdanningspolitikk som fremmer samarbeid med edtech-industrien, sa Dirk van Damm, leder av Centre for Educational Research and Innovation (CERI, OECD), da han oppsummerte konferansen. Politisk ledelse og representanter fra 35 land deltok p\u00e5 m\u00f8tet, og blant de nordiske deltagerne var den svenske statssekret\u00e6ren fra utdanningsdepartementet, den finske statssekret\u00e6ren fra finansdepartementet. Senter for IKT i utdanningen var del av en egen delegasjon sammen med Abelia. Samarbeid or framtidens kompetanse M\u00e5let med\u00a0 toppm\u00f8tet var \u00e5 legge til rette for dialog mellom utdanningsministre og edtech-industrien. - Digitalisering er en driver for innovasjon i utdanning og i l\u00e6ring. Innovasjon i utdanning er pr\u00f8ving og feiling. Det er dermed viktig at vi innser at feiling er en n\u00f8dvendig og akseptert del av det \u00e5 l\u00e6re og innovere. Utdanningsministre m\u00e5 v\u00e5ge \u00e5 lage en langtidsplan som sikrer framtidens kompetanse og \u00f8konomisk vekst og fors\u00f8k sammen med ed edtech-industrien er veien \u00e5 g\u00e5 for utdanningssektoren, sa van Damm. Dirk Van Damme presenterte en ny rapport: \" Innovating Education and educating for Innovation. The Power of Digital Technologies and Skills \". I rapporten sammenfatter OECD hvordan digitalisering er en driver for innovasjon i utdanning og i l\u00e6ring. Teknologi kan forsterke god undervisning I \u00e5pningstalen poengterte Andres Schleicher, direkt\u00f8r og spesialr\u00e5dgiver for utdanning og utdanningspolitikk i OECD, at: - Studenter som ikke klarer \u00e5 navigere seg gjennom et komplekst digitalt landskap, vil ikke lenger v\u00e6re i stand til \u00e5 delta fullt i det \u00f8konomiske, sosiale og kulturelle livet rundt dem. Schleicher skriver i forbindelse med toppm\u00f8tet p\u00e5 sin blogg at forrige generasjon l\u00e6rere visste at det de underviste ville f\u00f8lge elevene livet ut. - Men i dag m\u00e5 skolene forberede elevene og studentene p\u00e5 raskere \u00f8konomisk og sosial endring enn noen gang f\u00f8r. Mange av de skal ut i jobber som enn\u00e5 ikke finnes, de skal utnytte teknologi som enn\u00e5 ikke er oppfunnet, og l\u00f8se ulike problemer som vi enn\u00e5 ikke kjenner, skriver han. - Vi m\u00e5 bli mye flinkere til \u00e5 bruke teknologi for \u00e5 st\u00f8tte nye pedagogiske metoder, som fokuserer p\u00e5 elevene som aktive deltakere, skriver han. Schleicher understreker\u00a0 at teknologi kan forsterke god undervisning, men at teknologi aldri kan erstatte d\u00e5rlig undervisning. Diskusjoner om utpr\u00f8ving Oppsummeringvis handlet diskusjonene p\u00e5 toppm\u00f8te om digitalisering og innovasjon i utdanning er pr\u00f8ving og feiling. Det er helt sentralt at Utdanningsministre m\u00e5 v\u00e5ge \u00e5 lage en langtidsplan som sikrer fremtidens kompetanse og \u00f8konomisk vekst, og man m\u00e5 igangsette fors\u00f8k sammen med ed tech-industrien er veien \u00e5 g\u00e5 for utdanningssektoren, sa van Damm (OECD) under oppsummeringen av toppm\u00f8tet. Digitalisering kan ikke i seg selv endre utdanningssystemet, men digital teknologi kan st\u00f8tte og utvikle: Innovative pedagogiske modeller, for eksempel basert p\u00e5 spill, virtuelle laboratorier og real-time adaptive vurdering, som kan fremme dyp l\u00e6ring, bedre h\u00f8yere ordens tenkning, kreativitet og probleml\u00f8sning Simuleringer i virtuelle online laboratorier som fremmer eksperimentell l\u00e6ring Internasjonalt samarbeid, gir elevene innsikt i andre kulturer og flerkulturell kommunikasjon L\u00e6ringsanalyse: Sanntids formative vurderinger og evalueringer st\u00f8tter elevene og kan fremme en mer personlig tilpasset oppl\u00e6ring. L\u00e6rerne kan l\u00f8pende justere sin undervisning og effektivisere administrasjon og planlegging \u00c5pne pedagogiske ressurser og MOOCs, hovedsakelig rettet mot autonome elever", "title": "Utdanning for innovasjon og innovasjon for utdanning"},
{"date": "26. september 2016", "content": "\u2013 Ikkje for at alle skal bli programmerarar, men for at dei skal skj\u00f8nne at til og med bussbilletten v\u00e5r er det nokon som har skrive koden bak. TEKST / FOTO: JEAN CHRISTINE CENA / NRK >> Vibeke Guttormsgaard ved Senter for IKT i utdanninga viser fram leiker ein kan bruke for \u00e5 l\u00e6re programmering i barnehagen. Ho viser vegen til eit lyst og stort rom s\u00e5 fullt av leiker og duppedingsar at det er vanskeleg \u00e5 lukke skapd\u00f8rene. Alt kan programmerast, nokre med meir avanserte kodespr\u00e5k, andre med veldig enkelt. Den gule bia Bee-bot og den vesle treroboten Cubetto kan l\u00e6re barn i barnehagealderen programmering. Ein liten og lys trerobot, kalla Cubetto, snurrar rundt p\u00e5 golvet med eit konstant smil. Ved sidan av den er det ein flat treboks med fargerike klossar du kan flytte rundt p\u00e5 i forskjellige innfellingar i treboksen. Guttormsgaard flytter p\u00e5 klossane for \u00e5 f\u00e5 Cubetto til \u00e5 r\u00f8re seg forskjellige retningar, og forklarer at p\u00e5 denne m\u00e5ten kan barn heilt ned i barnehagealderen l\u00e6re seg blokkbasert koding, heilt utan skjerm og tastatur. Helst skulle ho sett at programmering kom inn allereie i barnehagen, fordi det verkar \u00e5 vere vanskelegare \u00e5 f\u00e5 barn, spesielt jenter, interesserte i programmering jo eldre dei blir. Guttormsgaard understrekar at alle desse leikene er ikkje naudsynt for \u00e5 f\u00e5 tankesettet til programmering inn. \u2013 Barn kan ogs\u00e5 teikne opp ruteark og programmere kvarandre til \u00e5 for eksempel g\u00e5 s\u00e5 og s\u00e5 mange steg fram, tilbake eller til sidene, fortel ho. Fem tips for \u00e5 kome i gang med programmering Begynn med eit enkelt programmeringsspr\u00e5k som bruker blokkar med kode, litt som Lego-klosser. For eksempel: Scratch og Code.org . Kodeoppg\u00e5ver kan du finne hos Kodeklubben . Programmer saman med nokon. H\u00f8yr om nokre venar vil vere med, eller bli med i ein lokal kodeklubb. Kodeklubbar finst over heile landet b\u00e5de for nybyrjarar og vidarekomne. Lag ditt eige dataspel. Mange barn spelar dataspel, men du kan lage dine eigne spel heilt sj\u00f8lv, eller pr\u00f8ve \u00e5 endre p\u00e5 spel som eksisterar. L\u00f8ys kvardagslige utfordringar med programering. Du kan lage program eller apper som kan hjelpe deg \u00e5 hugse ting, skrittellar som kan telle skritta dine, eller ein m\u00e5lar som seier i fr\u00e5 n\u00e5r du m\u00e5 vatne plantene dine. Programmer ein \"dings\". Det er veldig engasjerande \u00e5 programmere fysiske ting som droner og miniroboter, d\u00e5 f\u00e5r du ogs\u00e5 umiddelbar og synleg tilbakemelding p\u00e5 det du har programmert. Les heile NRK-dokumentaren om \"Framtidskoden\" >>", "title": "Viktig \u00e5 l\u00e6re barn tankegangen som ligg bak programmering"},
{"date": "23. september 2016", "content": "Denne kronikken er ogs\u00e5 \u00e5 finne i Dagsavisen >> Denne kronikken er ogs\u00e5 \u00e5 finne i Dagsavisen >> SKREVET AV direkt\u00f8r trond ingebretsen Benedicte Dalheim Klare baserer seg p\u00e5 en myte om at alle barn og unge er digitalt kompetente. Benedicte Dalheim Klare skriver i Dagsavisen 22.9.2016 om innf\u00f8ringen av nettbrett i B\u00e6rumsskolen. I den forbindelse skriver hun bl.a.: \u00abBarna i dag, som eksponeres for, kall det digitale verkt\u00f8y, fra de er sm\u00e5, f\u00e5r om de vil eller ei digital kompetanse. De beh\u00f8ver ikke g\u00e5 p\u00e5 skolen for \u00e5 fatte hvordan man bruker en iPad.\u00bb Her baserer hun seg p\u00e5 en myte om at alle barn og unge er digitalt kompetente. Men faktum er at 25 % av de norske 15-\u00e5ringene har sv\u00e6rt mangelfulle digitale ferdigheter. Dette er avdekket i det anerkjente, internasjonale forskningsprosjektet ICILS ( https://iktsenteret.no/ressurser/digitale-ferdigheter-alle ). I Utdanningsdirektoratets definisjon av grunnleggende ferdigheter st\u00e5r det under \u00abFerdighetsomr\u00e5der i digitale ferdigheter\u00bb: Tilegne og behandle inneb\u00e6rer \u00e5 kunne bruke ulike digitale verkt\u00f8y, medier og ressurser til \u00e5 s\u00f8ke etter, navigere i, sortere, kategorisere og tolke digital informasjon hensiktsmessig og kritisk. Produsere og bearbeide inneb\u00e6rer \u00e5 kunne bruke digitale verkt\u00f8y, medier og ressurser til \u00e5 sette sammen, gjenbruke, omforme og videreutvikle ulike digitale elementer til produkter, for eksempel sammensatte tekster. Kommunisere inneb\u00e6rer \u00e5 kunne bruke digitale verkt\u00f8y, ressurser og medier til \u00e5 samarbeide i l\u00e6ringsprosesser, og til \u00e5 presentere egen kunnskap og kompetanse til ulike mottakere. Digital d\u00f8mmekraft inneb\u00e6rer \u00e5 kunne bruke digitale verkt\u00f8y, medier og ressurser p\u00e5 en forsvarlig m\u00e5te, og \u00e5 ha et bevisst forhold til personvern og etisk bruk av Internett. Disse ferdighetene f\u00e5r ikke en 2-\u00e5ring ved \u00e5 leke med et nettbrett. Norsk skole har noen fundamentale utfordringer: 20 % av elevene har ikke tilstrekkelige lese- og skriveferdigheter etter endt grunnskole og rundt 40 % av elvene f\u00e5r karakterene 1 eller 2 p\u00e5 matematikkeksamen. Det er kanskje bra at noen skoleeiere og skoler v\u00e5ger \u00e5 pr\u00f8ve ut andre metoder enn den som har f\u00f8rt til resultatene beskrevet over? Det forutsetter imidlertid at skolen p\u00e5 forh\u00e5nd har tilf\u00f8rt l\u00e6rerne tilstrekkelig digital kompetanse for \u00e5 bruke teknologien p\u00e5 en m\u00e5lrettet og pedagogisk m\u00e5te i klasserommet. N\u00e5r man oppn\u00e5r gode resultater p\u00e5 elevenes l\u00e6ring har teknologien en funksjon, og kun da. \u2022 Her finner du kronikken til Dalheim Klare >>", "title": "Digitale myter"},
{"date": "21. september 2016", "content": "Neste haust legg regjeringa fram ein ny IKT-strategi for skulen. Kunnskapsminister Torbj\u00f8rn R\u00f8e Isaksen vil no ha innspel til korleis vi kan bruke teknologiske l\u00f8ysingar betre, slik at det bidreg til at elevane l\u00e6rer meir. - Dette er i tr\u00e5d med tilr\u00e5dingane fr\u00e5 senteret og ogs\u00e5 med kva som blir gjort i dei andre nordiske landa, seier direkt\u00f8r Trond Ingebretsen ved Senter for IKT i utdanninga. - Vi ser at det er store forskjellar p\u00e5 korleis skulane bruker IKT. Dette resulterer i store digitale skilje b\u00e5de i og mellom kommunane, som igjen p\u00e5verkar elevane sin digitale kompetanse. Per i dag veit vi at 25 % av 15-\u00e5ringane ikkje har gode nok digitale ferdigheiter, som blant anna vil seie at dei ikkje veit korleis dei skal bruke eit rekneark eller kjenne att eit sponsa s\u00f8kjeresultat p\u00e5 Google. Denne delen m\u00e5 reduserast vesentleg for \u00e5 sikre samfunnsdeltaking og at arbeidskrafta i framtida har den kompetansen som er kravd, seier Ingebretsen. Regjeringa legg neste haust fram ny nasjonal strategi for korleis bruke IKT i grunnoppl\u00e6ringa. Senter for IKT i utdanninga, Utdanningsdirektoratet, l\u00e6rarorganisasjonane, KS og verksemder som utviklar l\u00e6ringsteknologi er blant dei som skal bidra i denne prosessen. Dette er eit arbeid som Senter for IKT i utdanninga gler seg til \u00e5 bidra inn i med den tverrfaglege kompetansen som senteret har. Meir om strategien p\u00e5 Regjeringa sine nettsider >>", "title": "Ny strategi for bruk av IKT i skulen"},
{"date": "19. september 2016", "content": "Den Virtuelle Matematikkskolen s\u00f8kjer ungdomsskuleelevar som ynskjer st\u00f8rre utfordringar i matematikkfaget til DVM-pluss Den Virtuelle Matematikkskolen utvidar med eit nytt tilbod: DVM-Pluss Senter for IKT i utdanninga og Matematikksenteret ynskjer \u00e5 pr\u00f8ve ut tilpassa undervisning til elevar som ynskjer st\u00f8rre utfordringar i matematikkfaget, men som ynskjer \u00e5 f\u00f8lgje eit ordin\u00e6rt skulel\u00f8p. Elevane skal arbeide med probleml\u00f8ysingsoppg\u00e5ver som kan l\u00f8ysast p\u00e5 ulike m\u00e5tar og som legg til rette for resonnering og argumentasjon om matematikk i kommunikasjon med andre elevar. M\u00e5let er at elevane skal utvikle den matematiske kompetansen sin. DVM-Pluss tilbyr: Fire spennande probleml\u00f8ysingsoppg\u00e5ver som skal l\u00f8ysast saman med elevar fr\u00e5 heile Noreg Undervisning og samarbeid i eit virtuelt klasserom og i plattforma til DVM Nettl\u00e6rarar som rettleier og gjev tilbakemeldingar p\u00e5 l\u00f8ysingsstrategiane til elevane. Dagsseminar for l\u00e6rarar Oppstart november 2016 Dette er krav for \u00e5 vere med Eleven m\u00e5 ynskje \u00e5 dele og uttrykkje matematiske idear og samtale om matematikk med andre elevar, b\u00e5de skriftleg og munnleg. Ungdomsskulen m\u00e5 vere tilknytt FEIDE og elevane m\u00e5 ha e-postadresse. N\u00f8dvendig IKT-infrastruktur m\u00e5 vere p\u00e5 plass, dette inneber datamaskin med ein nyare nettlesar, usb-hovudtelefonar med mikrofon, webkamera og godt internettsamband. Elevane og skulen m\u00e5 gje tilbakemeldingar p\u00e5 tilbodet. Ungdomsskulen s\u00f8kjer om \u00e5 f\u00e5 delta i prosjektet. Deltakinga er gratis. P\u00e5meldingsfristen er 10. oktober. Meir informasjon og p\u00e5melding >>", "title": "Tilbod til elevar med stort l\u00e6ringspotensial"},
{"date": "16. september 2016", "content": "Senteret vant \u00abGlobal Best Award\u00bb i kategorien kreative samarbeid i Europa for prosjektet \u00abTeknologi i skolen\u00bb. Prisen deles med Stj\u00f8rdal kommune ved Hegra Ungdomsskole, Sandvika Videreg\u00e5ende og NHO. \u2013 Digitalisering av utdanningen er avgj\u00f8rende for at barn og unge skal oppn\u00e5 relevant kompetanse for det samfunnet og arbeidslivet de vil m\u00f8te i fremtiden. For \u00e5 oppn\u00e5 dette m\u00e5 myndigheter, skoler og n\u00e6ringsliv l\u00f8fte sammen. \u00c5 skape en delingskultur er viktig for \u00e5 utl\u00f8se innovasjon i skolen, sier \u00d8ystein Nilsen ved Senter for IKT i utdanningen. Senteret arbeider for \u00f8kt kvalitet p\u00e5 l\u00e6ring ved \u00e5 tilby en rekke tjenester for IKT i utdanningen. \u2013 Vi deltar i dette samarbeidsprosjektet med nettstedet iktipraksis.no , der vi \u00a0har skapt en delingsarena for l\u00e6rere i barnehage, skole og l\u00e6rerstudenter, sier Nilsen. Samarbeidsprosjektet \u00abTeknologi i skolen\u00bb startet opp i etterkant av NHO-konferansen i 2014. Prisen deles ut p\u00e5 utdanningsorganisasjonen International Partner Network (IPN) sin internasjonale konferanse som holdes i Norge i disse dager. Teknologibruk krever nye pedagogiske metoder \u2013 Smart bruk av teknologi b\u00f8r v\u00e6re til hjelp for elevene i deres l\u00e6ring. V\u00e5rt fokus er p\u00e5 pedagogikken, ikke bare teknologi for teknologiens del. Ofte legger vi bort datamaskinene og jobber p\u00e5 andre m\u00e5ter, sier Ann Michaelsen som er l\u00e6rer og pedagogisk utviklingsleder ved Sandvika videreg\u00e5ende skole i Akershus \u2013 Vi har hele tiden hatt fokus p\u00e5 \u00e5 v\u00e6re moderne og fremtidsretta i v\u00e5r bruk av teknologi. Da vi \u00e5pna v\u00e5r skole i 2006, fikk alle elevene b\u00e6rbare PC-er og vi ble n\u00e6rmest tvunget til bruke ting p\u00e5 nett i planlegging og gjennomf\u00f8ring av undervisningen. Da m\u00e5 man ha en pedagogikk for denne typen undervisning, sier hun. Samarbeid viktig \u2013 Vi har et gjensidig samarbeid med NTNU, som ogs\u00e5 NHO er med p\u00e5 med tanke p\u00e5 skolens forhold til samfunn og bruken avIKT i n\u00e5tid og framtid. Kommunen har egne ansatte for skoleutvikling, sier Gisle Amundal, rektor Hegra ungdomsskole og legger til: \u2013 Vi bidrar med praksis for l\u00e6rerstudenter mens NTNU bidrar med kompetanseutvikling for smart bruk av teknologi innen skolens faglige undervisning. NHO har bidratt b\u00e5de ved \u00e5 delta p\u00e5 kursdager, og ved \u00e5 sette p\u00e5 dagsorden behovetfor IT-kompetanseutvikling. Regionen har ogs\u00e5 eget samarbeid med en IT-bedrift for utvikling av system for arbeidsplaner, l\u00f8sning for tilpasset oppl\u00e6ring, vurdering for l\u00e6ring og evaluering. Satser helhetlig \u2013 Vi har prioritert at alle elevene skal ha egen PC, tilgang til funksjonelt wifi \u2013 ogs\u00e5 med egne mobile enheter. Dette har \u00e5pnet for at l\u00e6rerne har kunnet ta utviklingen av IKT som en grunnleggende ferdighet p\u00e5 alvor i undervisningen. Det er prioritert \u00e5 utvikle kompetanse i bruken av alle sider ved IKT i personalet, sier Amundal. \u2013 Vi har satset helhetlig p\u00e5 IKT i undervisningen fordi elevene skal l\u00e6re mer, smartere og bedre. Vi satser p\u00e5 kunnskaper og ferdigheter i bruk av IKT i undervisninga med stadig bedre og enklere redskaper. Vi \u00f8nsker at eleven skal l\u00e6re seg \u00e5 forholde seg til IKT siden bruken av dette har st\u00f8rre betydning i n\u00e6ring og livet for \u00f8vrig \u2013 v\u00e5re elever skal g\u00e5 ut av skolen med god kjennskap til disse tjenestene og verkt\u00f8yene, det er en av skolenes oppgaver: elevene skal v\u00e6re i stand til \u00e5 mestre sine egne liv. Mer informasjon om Global Best Awards >>", "title": "Vant internasjonal pris for norsk samarbeid om bruk av teknologi i utdanning"},
{"date": "15. september 2016", "content": "\u2013 Ogs\u00e5 de som er faglig sterke. Det sa kunnskapsminister Torbj\u00f8rn R\u00f8e Isaksen da han mottok \"NOU 2016: 14 Mer \u00e5 hente. Bedre l\u00e6ring for elever med stort l\u00e6ringspotensial\" fra J\u00f8sendalutvalget. Foto av k unnskapsminister Torbj\u00f8rn R\u00f8e Isaksen og Jan Sivert J\u00f8sendal fra www.regjeringen.no. Les\u00a0om lanseringen av J\u00f8sendalutvalget sin utredning om elever som presterer p\u00e5 h\u00f8yt faglig niv\u00e5, har spesielle talent eller har potensial til \u00e5 n\u00e5 de h\u00f8yeste faglige niv\u00e5ene >> Utredningen viser at skolene m\u00e5 bli bedre til \u00e5 tilpasse oppl\u00e6ringen for h\u00f8ytpresterende elever, som for eksempel med Den virtuelle Matematikkskolen (DVM) - en tjeneste som er utviklet av Senter for IKT i utdanningen i samarbeid med Matematikksenteret, p\u00e5 oppdrag fra Kunnskapsdepartementet. Den virtuelle matematikkskolen viser hvordan en skole som driver pedagogisk bruk av IKT, p\u00e5virker elevenes l\u00e6ringsutbytte og opplevelse av mestring i positiv grad. Utvalget understreker i utredningen at\u00a0 det er viktig \u00e5 bruke erfaringer fra Den virtuelle matematikkskolen og utvide tilbudet til flere fag. Tilpasset oppl\u00e6ring for elever med stort l\u00e6ringspotensial, en utdypende artikkel fra Utdanningsdirektoratet >> DVM-Pluss - et helt nytt tilbud - Den virtuelle Matematikkskolen\u00a0er et nettbasert supplement til den ordin\u00e6re matematikkundervisningen p\u00e5 ungdomsskolen, for \u00e5 gi elevene mer motiverende og bedre tilpasset oppl\u00e6ring. Her finnes det n\u00e5 to tilbud med utfordringer til de h\u00f8yt presterende elevene; DVM-1T for de som \u00f8nsker forsering og tar matematikk p\u00e5 videreg\u00e5ende mens de g\u00e5r p\u00e5 ungdomsskolen, og v\u00e5rt nye tilbud DVM-Pluss for de som \u00f8nsker st\u00f8rre utfordring, uten \u00e5 forsere, forklarer Frode L\u00f8bersli ved Senter for IKT i utdanningen. DVM-Pluss tilbyr en undervisning som er annerledes: Oppgaver som utfordrer til resonnementer, kommunikasjon med andre b\u00e5de skriftlig og muntlig, bruk av ulike representasjoner og matematisk notasjon, til \u00e5 se m\u00f8nster og generalisere. \u2013 M\u00e5let er at elevenes matematiske kompetanse skal bli rikere, og de skal f\u00e5 en dypere forst\u00e5else og et st\u00f8rre spekter av strategier, forteller L\u00f8bersli. Utpr\u00f8vingen av det nyeste tilbudet, DVM-Pluss, starter i november med en m\u00e5lsetning om 84 ungdomsskoleelever fra hele Norge. Bes\u00f8k dvm.iktsenteret.no for \u00e5 lese mer om Den virtuelle matematikkskolen >>", "title": "Alle elever skal f\u00e5 faglige utfordringer p\u00e5 skolen"},
{"date": "15. september 2016", "content": "SETTdagane er den st\u00f8rste konferansen i Skandinavia for tilsette i barnehage og skule og blir arrangert for fyrste gong i Noreg 28.\u201329. november. - Senteret er oppteke av \u00e5 bidra til kompetanseutvikling, og det er viktig \u00e5 utvikle fleire arenaer der l\u00e6rarar og barnehagepersonell kan m\u00f8tast for erfaringsutveksling, seier Vibeke Kl\u00f8vstad ved Senter for IKT i utdanninga. M\u00e5lgruppa for konferansen er l\u00e6rarar, pedagogisk personell i barnehagar, leiarar og barnehagestyrarar, men ogs\u00e5 vel eigna for personar som arbeider med skuleutvikling. Konferansen ynskjer \u00e5 skape ein arena for \u00e5 vise fram det fremste som skjer i skulen innanfor b\u00e5de digitale og andre verkt\u00f8y for l\u00e6ring og utvikling. M\u00e5let er \u00e5 inspirere, motivere og l\u00e6re av praksis hos kvarandre og bidra til erfaringsutveksling. Konferansen har som m\u00e5l \u00e5 presentere det beste fr\u00e5 moderne og innovativ undervisning og skuleleiing. \u2013 Med Senter for IKT i utdanninga har SETTdagane f\u00e5tt inn end\u00e5 ein viktig kompetansepartnar som vil bidra i arbeidet med \u00e5 lage ein spennande m\u00f8teplass for norsk skule og barnehage, seier konferanseansvarleg Frida Monsen. Meir info om p\u00e5melding og konferansen finn du her >> B\u00e5de konferanse og messe SETTdagane best\u00e5r av ein to-dagars fagleg konferanse og ei utstilling/messe med aktuelle leverand\u00f8rar til utdanningssektoren. Programmet p\u00e5 konferansen dekkjer barnehage, grunnskule og vidareg\u00e5ande oppl\u00e6ring.\u00a0M\u00e5lgrupper for konferansen er l\u00e6rarar, b\u00e5de i barnehage og skulen, styrarar og skuleleiarar. Dette gjev ein unik sjanse for l\u00e6rarar og leiarar p\u00e5 alle trinn til \u00e5 kunne dra saman p\u00e5 konferansen. Senter for IKT i utdanninga deltek med fleire f\u00f8redrag: \u00abInnholdet i fremtidens skole\u00bb? Hvordan kan IKT ha betydning for utvikling av fagene i fremtidens skole? Digital kompetanse, fagfornying og endra kompetansebehov i samfunnet. Hilde Hultin og Ola Berge. \"Det skal ikke skje\" - Hvordan kan digital d\u00f8mmekraft bidra til gode l\u00e6ringsmilj\u00f8 - Digital d\u00f8mmekraft er viktig for barn og unge og b\u00f8r ha ein sentral plass i skulen. Korleis kan du jobbe med digital d\u00f8mmekraft p\u00e5 skulen din? Karoline T\u00f8mte. \"Den digitale tilstanden i barnehagen\u201d - Hvilke digitale verkt\u00f8y finnes i norske barnehager, og hva bruker de ansatte dem til? Barnehagemonitor 2015 er ei landsrepresentativ kartlegging av tilgang, kompetanse og haldningar barnehagetilsette har til bruk av digitale verkt\u00f8y i barnehagen. Helle Jacobsen", "title": "Delta p\u00e5 ein ny og annleis konferanse"},
{"date": "14. september 2016", "content": "Dette blogginnlegget er ogs\u00e5 \u00e5 finne her: Digitale ferdigheter \u2013 satt i system eller tilfeldig l\u00e6ring? Dette blogginnlegget er ogs\u00e5 \u00e5 finne her: Digitale ferdigheter \u2013 satt i system eller tilfeldig l\u00e6ring? IKT-plan ble i utgangspunktet laget av l\u00e6rere og skoleledere i Drammen kommune. Drammen kan v\u00e6re stolt av at den delingskulturen dere viste har l\u00f8ftet planen p\u00e5 nasjonalt niv\u00e5. Vi er stolte av \u00e5 kunne jobbe videre med utviklingen av ressursen og dele den med resten av kommune-Norge. Felles ansvar Oppl\u00e6ringa i skolen skal \u00e5pne d\u00f8rer mot verden og fremtida (jfr. Oppl\u00e6ringsloven \u00a71-1, 1. ledd). Vi har et enormt ansvar n\u00e5r vi skal utdanne elever til yrker som enn\u00e5 ikke har sett dagens lys. Hvordan skal vi f\u00e5 alle i skolen til \u00e5 ta dette ansvaret? Bilde 1 L\u00e5nt fra artikkelen \" Halvparten av dagen jobber kan bli erstattet innen 20 \u00e5r \", E24. Finnes det arbeidsplasser i dagens samfunn hvor digitale ferdigheter er overfl\u00f8dig? Finnes det eksempler p\u00e5 yrker som har forsvunnet som en f\u00f8lge av digitalisering? Har digitaliseringen p\u00e5virket fritiden v\u00e5r? Alt skjedde s\u00e5 fort! Hva skjer p\u00e5 jobben dersom nettet en dag er nede? Hvor ble det av reisebyr\u00e5ene, musikkforretningene og servicen i bankene? Kanskje endres ogs\u00e5 v\u00e5re vaner og rutiner i butikkene? Vil det blir st\u00f8rre grad av selvbetjening og bruk av netthandel? Hva med alle appene og tjenestene som overv\u00e5ker helsa og aktivitetene v\u00e5re, hvordan kan de v\u00e6re nyttige for helsevesenet? Kan vi se for oss at digitalt utstyr og apper kan snakke med legekontorene og sykehusene? Men sp\u00f8rsm\u00e5let er ogs\u00e5 hvordan denne digitaliseringen har p\u00e5virket jobben du gj\u00f8r i klasserommet med elevene? Ludvigsenutvalget snakker om ferdigheter for fremtiden. Dagens unge trenger digitale ferdigheter for innovasjon og kreativitet. De skal v\u00e6re disruptive innovat\u00f8rer som skal utfordre samfunnet. Hvordan skal vi som l\u00e6rer ruste elevene til dette? Bilde 2 Bildet er brukt i ulike sammenhenger. Vi er usikre p\u00e5 det opprinnelige opphavet til bildet. Vi har l\u00e5nt det fra June Breivik sitt blogginnlegg \u00ab En ludditt krysser sitt spor \u00bb. Felles forst\u00e5else Vi m\u00e5 begynne med det grunnleggende. IKT-plan kan gi l\u00e6rere p\u00e5 en skole eller i en kommune en felles forst\u00e5else av hva elevene skal l\u00e6re, og den gir forslag til progresjon p\u00e5 trinnene. IKT-plan har ogs\u00e5 ressurser som gir l\u00e6rere faglig oppdateringer og ressurser de kan bruke med elevene i klasserommet. IKT-plan utvides om dagen. I l\u00f8pet av h\u00f8sten vil det v\u00e6re en plan for hele l\u00e6ringsl\u00f8pet fra barnehage til videreg\u00e5ende oppl\u00e6ring, samt at vi lanserer en egen del til skoleeier og skoleleder, \u00abSkoleutvikling og IKT\u00bb. Denne delen er en hjelp for skoleeier og skoleleder n\u00e5r de st\u00e5r overfor det viktige endringsarbeid som m\u00e5 til. IKT-plan er blitt en hjelp til skoler og kommuner som \u00f8nsker \u00e5 ta felles ansvar for \u00e5 ruste elevene for fremtiden. Den er fleksibel og kan tilpasses din kommune. Du kan redigere ved \u00e5 legge til lokale ressurser og tjenester som passer din kommune. Endring krever at vi alle gj\u00f8r en innsats og jobber m\u00e5lrettet og systematisk over tid. Det \u00e5 sette det m\u00e5lrettede arbeidet i system kan IKT-plan hjelpe deg med. Kompetanseheving V\u00e5r nye ressursside - \u00abSkoleutvikling og IKT\u00bb anbefaler skoler \u00e5 jobbe slik UDIR organiserer sine prosjekter, gjennom skolebasert kompetanseutvikling. Det er en metode for \u00e5 l\u00f8fte kompetansen kollektivt. En metode hvor vi jobber med kompetanseheving i klasserommet og hvor vi l\u00f8fter hele kollegiet ved at vi jobber sammen, deler erfaringer og l\u00f8fter hverandre gjennom kollektive prosesser. I f\u00f8lge Ludvigsen er det p\u00e5 tide \u00e5 ansvarliggj\u00f8ring ledelse, v\u00e6re mer endringsorientert og slutte \u00e5 vente p\u00e5 store reformer fra oven og heller bruke egen profesjon til \u00e5 gj\u00f8re n\u00f8dvendige endringer. Innholdet i fagene blir irrelevant om vi ikke endrer innholdet i takt med samfunnsutviklingen.(jfr. Foredrag \u00ab Ledelse av l\u00e6ring i fremtidens skole \u00bb, Sten Ludvigsen, Skolelederdagen 2015, UIO. Link til presentasjoner og podcast >> Norsk skole har metodefrihet \u2013 men vi har ogs\u00e5 et ansvar. Et ansvar for \u00e5 l\u00e6re elevene de gode metodene for \u00e5 l\u00e6re. Da kan vi ikke glemme det digitale perspektivet som en del av hverdagen vi skal ruste elevene for. Elevene kan bruke telefonen og nettbrett til sine ting, men det er vi som er voksne som skal l\u00e6re barn og unge opp i bruken, sette grensene og vise de mulighetene. Det er du som l\u00e6rer som kan didaktikken og pedagogikken. Det er vi som skal l\u00e6re elevene \u00e5 bruke det digitale i l\u00e6ringsprosessene. Medietilsynet sin siste unders\u00f8kelse viser at barn av i dag har sine f\u00f8rste m\u00f8ter med den digitale verden f\u00f8r de er 1 \u00e5r. Tenk de fantastiske mulighetene som ligger i at barna i barnehagen i dag har pr\u00f8vd videosamtaler, har laget filmer p\u00e5 nettbrett og har erfaring med diktafon som skriver det de sier. Tenk hvilke muligheter som ligger i disse barnas erfaringer! Hvordan skal vi i skolen beholde disse barnas engasjement, nysgjerrighet og vilje til \u00e5 l\u00e6re? Vi lever i en verden hvor vi kan ha tilgang p\u00e5 ny, oppdatert kunnskap til enhver tid. Skal dagens elever allikevel bare l\u00e6re \u00e5 reprodusere og reflektere over det stoffet som st\u00e5r i l\u00e6reb\u00f8kene som din skole bruker? Bilde 3 Illustrasjonsbilde l\u00e5nt fra bseurobib B\u00f8r vi ikke ogs\u00e5 gi elevene gode innganger til den oppdaterte kunnskapen? Dagens unge trenger enda bedre kildekritisk refleksjonsevne enn tidligere. \u00a0Vi m\u00e5 gj\u00f8re elevene i stand til \u00e5 bli gode samfunnsborgere som kan samarbeide og samhandle. ICILS unders\u00f8kelse viser at 30 % av de norske 15-\u00e5ringene har sv\u00e6rt d\u00e5rlige digitale ferdigheter og \u00ab\u2026 n\u00e6rmere \u00bc av elevene mangler helt n\u00f8dvendig kunnskap og ferdigheter for \u00e5 kunne mester en hverdag som blir stadig mer digitalisert\u00bb. Jfr. ICILS 2013 Lenke til ICILS-rapport >> Kan vi godta disse ulikhetene i dagens skole? Er tiden moden for \u00e5 se at vi m\u00e5 gj\u00f8re et kollektivt l\u00f8ft i skole-Norge? Ulike unders\u00f8kelser og erfaringer, bl.a. UDIR sine erfaringer gjennom 20 \u00e5rs med implementering av statlige satsinger, viser at det er 3 suksesskriterier som m\u00e5 v\u00e6re p\u00e5 plass for at man skal lykkes med implementering av digitale ferdigheter: Leders endringskompetanse L\u00e6rers digitale kompetanse Det digitale utstyret og infrastruktur Lenke til UDIR\u2019s erfaringer >> IKT-plan sin nye modul \u00abSkoleutvikling og IKT\u00bb har satt dette i et system og tar disse kriteriene p\u00e5 alvor. Dersom vi lar elevene g\u00e5 13 \u00e5r p\u00e5 skole uten \u00e5 f\u00e5 en ordentlig oppl\u00e6ring i digitale ferdigheter, bygger vi da et hus uten ordentlig grunnmur? Dette kan vi gj\u00f8re noe med. IKT-plan kan hjelpe skoler og kommuner \u00e5 sette arbeidet i system for \u00e5 unng\u00e5 tilfeldighetene, for \u00e5 unng\u00e5 flaks eller uflaks. \u00a0Du kan gj\u00f8re en forskjell, din skole kan gi deres elever den gode grunnmuren de trenger n\u00e5r de er ferdig p\u00e5 skolen og er klare for \u00ab\u2026 \u00e5\u00a0kunne delta i arbeid og fellesskap i samfunnet.\u00bb [Oppl\u00e6ringslova \u00a71-1, Form\u00e5let med oppl\u00e6ringa] Lykke til \u2013 sammen klarer vi det! Erik Westrum, Rolf-Erik \u00d8ster\u00e5s, Heidi \u00d8degaard D\u00f8lbakken Alle seniorr\u00e5dgivere ved Senter for IKT i utdanningen. De arbeider med tjenesten iktplan.no", "title": "\u00c5pner din skole d\u00f8rer mot verden og fremtiden?"},
{"date": "12. september 2016", "content": "Digital Arena Barnehage (DAB) er en konferanse om lekende, l\u00e6rende og skapende prosesser med digitale verkt\u00f8y i barnehagen. Digitaliseringen er i gang og barn som vokser opp i dag kjenner ikke til et liv uten datamaskiner, nettbrett, mobiltelefoner og andre digitale duppedingser. Regjeringen melder at teknologien skal f\u00e5 plass i barnehagen, og med den nye rammeplanen som kommer i 2017, blir m\u00f8testeder som DAB ekstra aktuelle for deg som \u00f8nsker \u00e5 l\u00e6re mer om pedagogisk bruk av teknologien. I 2017 kommer ny rammeplan for barnehagen, og med overordnede f\u00f8ringer fra Regjeringen kan vi i Stortingsmelding 19\u00a0Tid for lek og l\u00e6ring - Bedre innhold i barnehagen\u00a0(2015-2016) lese at den teknologiske utviklingen i samfunnet skal tas i betraktning og at teknologien skal f\u00e5 plass i barnehagen. Mange vil si at barn bruker mer enn nok tid p\u00e5 teknologi hjemme om de ikke skal underholdes av skjermer i barnehagen ogs\u00e5. Dette er en begrenset bruk av teknologien, og noe annet enn \u00e5 legge til rette for lekende, l\u00e6rende og skapende prosesser med digitale verkt\u00f8y og medier i en barnehagefaglig kontekst. I stortingsmeldingen st\u00e5r det: \"Digital kompetanse er i dag en forutsetning for \u00e5 delta i ulike former for l\u00e6ring og utdanning og for \u00e5 delta aktivt i samfunns-\u00a0og arbeidsliv. Ludvigsen-utvalget l\u00f8fter digital kompetanse b\u00e5de som en tverrfaglig kompetanse, og som en del av fagkompetansen i mange fag. Bruk av IKT i barnehagen skal st\u00f8tte opp om barns l\u00e6reprosesser og bidra til \u00e5 oppfylle rammeplanens f\u00f8ringer for et rikt og allsidig l\u00e6ringsmilj\u00f8 for alle barn. \u00c5 v\u00e6re en kritisk og reflektert IKT-bruker i en digital verden er en helt sentral kompetanse i dagens samfunn og m\u00e5 v\u00e6re et perspektiv som f\u00f8lger barnehagens arbeid. Rammeplanen skal omtale barnehagens ansvar for \u00e5 legge til rette for at barn kan utvikle digital d\u00f8mmekraft\" (St.meld 19 - Kunnskapsdepartementet s. 39). Fokus p\u00e5 kritisk og reflektert bruk av IKT i barnehagen Den nye rammeplanen for barnehagen vil ha et st\u00f8rre fokus p\u00e5 kritisk og reflektert bruk av IKT i barnehagen, jfr innhold i Stortingsmelding 19. Dette i motsetning til dagens anbefaling i Rammeplanen som sier at:\u00a0\"Barn b\u00f8r f\u00e5 oppleve at digitale verkt\u00f8y kan v\u00e6re en kilde til lek, kommunikasjon og innhenting av kunnskap\" ( Rammeplan for barnehagens innhold og oppgaver, Kunnskapsdepartementet, side 26 ). Det er fortsatt barnehager i Norge hvor ansatte ikke bruker digitale verkt\u00f8y og medier i sitt arbeid sammen med barna. Den tid ser n\u00e5 ut til \u00e5 v\u00e6re over og digital kompetanseheving m\u00e5 n\u00e5 f\u00e5 plass p\u00e5 barnehagens agenda. I f\u00f8lge kartleggingen Barnehagemonitor 2015 er det et stort behov for, og \u00f8nske om oppl\u00e6ring i pedagogisk bruk av digitale verkt\u00f8y blant ansatte i norske barnehager. Den landsrepresentative unders\u00f8kelsen viser at de ansatte, b\u00e5de assistenter og pedagogiske ledere, trenger \u00e5 opp\u00f8ve sin digitale d\u00f8mmekraft og l\u00e6re mer om hvordan de kan skape og bearbeide digital informasjon. Ved \u00e5 styrke disse omr\u00e5dene kan de ansatte \u00f8ke kvaliteten p\u00e5 aktivitetene barna tilbys, samt bli i bedre stand til \u00e5 styrke barnas evner til \u00e5 utnytte en st\u00f8rre bredde av potensialet som ligger i digitale verkt\u00f8y og medier. Delta p\u00e5 Digital arena barnehage og hold deg oppdatert Digital arena barnehage (DAB) er en konferanse om lekende, l\u00e6rende og skapende prosesser med digitale verkt\u00f8y i barnehagen. DAB\u00a0er m\u00f8teplass for presentasjon av ideer, erfaringer, strategier og\u00a0forsknings- og utviklingsarbeid. Senter for IKT i utdanningen er medarrang\u00f8r og deltar b\u00e5de med forelesere og hands-on veiledere p\u00e5 alle seks arrangementene. Det vil i tillegg v\u00e6re mulig \u00e5 bes\u00f8ke oss p\u00e5 stand hvor vi vil bist\u00e5 med kunnskap og kompetanse.\u00a0Det vil ogs\u00e5 v\u00e6re mulig \u00e5 f\u00e5 \u00f8ve og pr\u00f8ve, leke og l\u00e6re med ulike digitale verkt\u00f8y og medier. DAB kommer til disse byene: Bergen 14. mars >> Oslo 15. mars >> Troms\u00f8 16. mars >> Stavanger 21. mars >> Trondheim 22. mars >> Drammen 23. mars >>", "title": "Lek og l\u00e6r med oss p\u00e5 Digital Arena Barnehage"},
{"date": "05. september 2016", "content": "- Denne rapporten gjev ei brei forst\u00e5ing av korleis og kvifor digital kompetanse er viktig - og ei av dei n\u00f8dvendige grunnlagsferdigheitene v\u00e5re. Det seier Geir Ottestad som no er Policy Officer ved EU-kommisjonen, i permisjon fr\u00e5 stillinga si ved Senter for IKT i utdanninga. EU-kommisjonen har no publisert ein revidert versjon av sitt rammeverk DigiComp 2.0: The Digital Competence Framework for Citizens . - Skulane er ansvarlege for \u00e5 fostre elevane sine digitale ferdigheiter - noko dei treng \u00e5 ha med seg for \u00e5 fungere i arbeidsmarknaden og samfunnet i tida framover, konstaterer Ottestad. Grunnleggjande ferdigheiter - Rammeverket spesifiserer detaljane, slik at skular og andre kan lage sine eigne lokale planar. Det er ogs\u00e5 tett knytt til den nyleg lanserte Skills Agenda som skal sikre at alle EU-borgarar har h\u00f8ve til \u00e5 utvikle dei grunnleggjande ferdigheitene sine, seier han. Rammeverket DigiComp 2.0: The Digital Competence Framework for Citizens definerer n\u00f8kkelkompetansar og er alt brukt som grunnlag for mange initiativ i ulike land, spesielt i n\u00e6ringsliv og utdanning.\u00a0Digital kompetanse er delt inn i fem omr\u00e5de og 21 kompetansar som er skildra med d\u00f8me.", "title": "Europeisk rammeverk for digital kompetanse"},
{"date": "01. september 2016", "content": "Skoler med nyskapende aktiviteter som del av sin undervisning, inviteres til \u00e5 delta i konkurransen om Innovasjonsprisen 2017: L\u00e6ring med IKT. Spill og spillmekanismer, programmering, virtuelle laboratorier, omvendt undervisning og nettbaserte samarbeidsformer er bare noen av mange gode eksempler p\u00e5 pedagogisk innovativ bruk av IKT i undervisning. Skoler med slike nyskapende aktiviteter som del av sin undervisning, inviteres av Senter for IKT i utdanningen til \u00e5\u00a0delta i en konkurranse om Innovasjonsprisen 2017: L\u00e6ring med IKT. - Innovasjonsprisen er en viktig pris for sektoren. Vi er opptatt av \u00e5 l\u00f8fte frem skoler som jobber helhetlig og innovativt med elevenes l\u00e6ring, sier direkt\u00f8r Trond Ingebretsen ved Senter for IKT i utdanningen. I \u00e5r deler senteret ut to priser, en til en videreg\u00e5ende skole og en til grunnskole. Dette er er tredje gang senteret premierer innovative skoler. I \u00e5r var vinneren Jong skole i B\u00e6rum . Som premie fikk elever og l\u00e6rere presentere hvordan de arbeidet med IKT ved Nordic@BETT , det nordiske fellesarrangementet under undervisningsmessen BETT i London. I f\u00f8lge de mange tilh\u00f8rerne var elevpresentasjonene arrangementets h\u00f8ydepunkt. S\u00f8knaden skal inneholde: Beskrivelse av skolens praksis: hvordan skolen arbeider med \u00e5 gj\u00f8re IKT til en viktig faktor i undervisning og l\u00e6ring. Gi eksempler p\u00e5 klasseromsaktivitet som kan demonstreres, og som vil ha interesse for et internasjonalt publikum. Beskrive hvilke verkt\u00f8y eller teknologier som brukes. Har skolen eller klassen samarbeidspartnere p\u00e5 andre skoler, i n\u00e6rmilj\u00f8et eller i n\u00e6ringslivet? Vi tar gjerne imot videopresentasjoner som beskriver skolens pedagogiske praksis, men dette er ingen forutsetning. S\u00f8knaden b\u00f8r ikke overstige 6000 tegn og sendes til innovasjonsprisen@iktsenteret.no Kontakt Har din skole helhetlig, innovativ pedagogisk praksis i bruk av IKT? Ta kontakt\u00a0p\u00e5 epost innovasjonsprisen@iktsenteret.no . Premie Den beste videreg\u00e5ende skolen f\u00e5r ta med to l\u00e6rere og tre elever til verdens st\u00f8rste utdanningsmesse BETT i London 25.-28. januar 2017. Der skal elevene presentere sin skole og praksis p\u00e5 det nordiske fellesarrangementet Nordic@BETT . Arrangementet hadde i fjor 450 tilh\u00f8rere i en fullstappet sal. Senter for IKT i utdanningen betaler alle kostnader i forbindelse med London-reisen, inkludert hotell og kost etter Statens satser for utenlandsreiser. Den beste grunnskolen f\u00e5r en pengepremie p\u00e5 25.000 kr. Tidligere vinnere I 2015 presenterte prisvinnerne Rothaugen skole og Nordahl Grieg videreg\u00e5ende skole, begge fra Hordaland, sin nyskapende praksis p\u00e5 en sv\u00e6rt god m\u00e5te. I 2016 var det 7.-klassingene fra Jong skole i B\u00e6rum kommune som stod p\u00e5 podiet og presenterte arbeidsm\u00e5ter og faglige resultater til stor applaus. Tidsfrister 0.09.2016 - Utlysning 08.10.2016 - S\u00f8knadsfrist for kandidater 04.11.2016 - Offentliggj\u00f8ring av finalister", "title": "Nomin\u00e8r din skole til Innovasjonsprisen 2017!"},
{"date": "26. august 2016", "content": "Denne uka startet over 300 l\u00e6rere p\u00e5 en ny nettbasert videreutdanning i Matematikk 1. Matematikk-MOOC er det st\u00f8rste videreutdanningstilbudet for l\u00e6rere i Norge. \u2013 Dette viser at det er mulig \u00e5 tilby storskalastudier med h\u00f8y faglig kvalitet p\u00e5 nett, sier Trond Ingebretsen, direkt\u00f8r ved Senter for IKT i utdanningen. For andre \u00e5r p\u00e5 rad har Senter for IKT i utdanningen sammen med universiteter utviklet og startet opp en s\u00e5kalt MOOC for matematikkl\u00e6rere, basert p\u00e5 nye digitale l\u00e6ringsformer i h\u00f8yere utdanning. Styrker kompetansen til hundrevis matematikkl\u00e6rere \u2013 MOOC-en er et viktig tiltak for \u00e5 realisere regjeringens ambisjon om \u00e5 styrke den formelle kompetansen til matematikkl\u00e6rere i grunnskolen. Med v\u00e5re MOOC-baserte studier er det mulig \u00e5 gi langt flere l\u00e6rere p\u00e5 landsbasis et tilbud, sier Ingebretsen. \u2013 Dette studiet er et like krevende som et campusstudium, det har samme faglige kvalitet, samtidig som vi n\u00e5r bredt ut til hele landet, understreker Ingebretsen. P\u00e5 det f\u00f8rste Matematikk-MOOC-studiet, som senteret utviklet sammen med Universitetet i Troms\u00f8 og NTNU, gjennomf\u00f8rte \u00e5tte av ti av l\u00e6rerne studiet og \u00f8kte dermed sin kompetanse med 30 studiepoeng i matematikk. Praktisk rettet virtuelt studium Denne MOOC-en, som er utviklet som et samarbeid mellom Universitetet i Agder og Senter for IKT i utdanningen, er praktisk rettet med klar relevans for skolehverdagen. \u2013 Studiet er en MOOC \u2013 Massive open online course \u2013 uten fysiske samlinger, og det legges opp til oppgaver og gruppearbeid over nett. Det er en del av programmet \u00abKompetanse for kvalitet\u00bb, Kunnskapsdepartementets strategi for etter- og videreutdanning for l\u00e6rere, sier prosjektleder Eirik \u00d8vernes ved Senter for IKT I utdanningen. En styrke ved MOOC er at studenten kan studere uavhengig av bosted. Slik kan tilbudet n\u00e5 frem til mange l\u00e6rere uten at det g\u00e5r ut over den faglige kvaliteten. Seks veiledere fra UiA er involvert og veileder gruppene underveis, avslutter \u00d8vernes. Bildet: Prosjektgruppa fra senteret og Uia, Lars Niclas Larson, Kristina Raen, Linda Opheim, Linn Flaten, Anders St\u00f8le Fidje Anders Wiik Oskoreii, Cecilie Aurvoll, Erlend Thune, Eirik \u00d8vernes", "title": "Styrker matematikkompetanse med digital l\u00e6ring"},
{"date": "27. juli 2016", "content": "Her kan du registrere deg p\u00e5 programmeringsMOOC for grunnleggende innf\u00f8ring i programmering. Du kan velge om du vil registrere deg med din FEIDE-bruker eller opprette en egen bruker med epost og passord. NB! Det er en del brukere som registrerer seg med feil Feide-bruker. Det er ikke alltid din Feide-identitet er den samme som epostadressen du bruker. Er du i tvil s\u00e5 kan du sjekke hva Feide-identiteten din er ved \u00e5 logge inn p\u00e5 innsyn.feide.no FEIDE Egen bruker Dersom du allerede er registrert p\u00e5 programmeringsMOOC kan du logge inn p\u00e5 kurs.iktsenteret.no .", "title": "Registrer deg p\u00e5 programmerings-MOOC"},
{"date": "29. juni 2016", "content": "Delta p\u00e5 \u00e9i av to oppstartsamlingar for verkt\u00f8yet \"Finn l\u00e6rebedrift\" p\u00e5 utdanning.no i september! Verkt\u00f8yet skal gjere det enklare \u00e5 f\u00e5 oversikt over og f\u00f8lgje opp potensielle l\u00e6rebedrifter, og er eit viktig verkemiddel for \u00e5 skaffe fleire l\u00e6replasser i tr\u00e5d med m\u00e5la i samfunnskontrakten for fleire l\u00e6replassar. Saman med Kunnskapsdepartementet har Senter for IKT i utdanninga gleda av \u00e5 invitere til oppstartsamlingar for verkt\u00f8yet \" Finn l\u00e6rebedrift \" p\u00e5 utdanning.no . Verkt\u00f8yet skal gjere det enklare \u00e5 f\u00e5 oversikt over og f\u00f8lgje opp potensielle l\u00e6rebedrifter, og er eit viktig verkemiddel for \u00e5 skaffe fleire l\u00e6replassar i tr\u00e5d med m\u00e5la i samfunnskontrakten for fleire l\u00e6replassar . Utkast til program >> F\u00f8rem\u00e5let med oppstartsamlingane er \u00e5 informere fylkeskommunane, y-nemnder og partane i arbeidslivet om eit nytt verkt\u00f8y for \u00e5 rekruttere l\u00e6rebedrifter. Erfaringsutveksling om etablering av lokale nettverk i samsvar med den nye samfunnskontrakten for l\u00e6replassar blir ogs\u00e5 sentralt. Det vil bli arrangert oppf\u00f8lgingssamlingar i november og fyrste/andre kvartal i 2017. Her gjev Senter for IKT i utdanninga hjelp og st\u00f8tte til dei som har behov for det, legg til rette for erfaringsutveksling rundt prosessar som er sette i gang lokalt og lyttar til tilbakemeldingar p\u00e5 det nye verkt\u00f8yet. Samlingane passar best for dei som skal jobbe med \u00e5 rekruttere nye l\u00e6rebedrifter og etablere lokale nettverk. Meld deg p\u00e5 samlinga den 8. september her >> Meld deg p\u00e5 samlinga den 27. september her >> Bakgrunn 14. mars 2016 signerte leiarane for partane i arbeidslivet og regjeringa ein ny samfunnskontrakt for fleire l\u00e6replassar. Partane i samfunnskontrakten har forplikta seg til \u00e5 bidra til at det blir etablert lokale nettverk som skal arbeide for \u00e5 skaffe fleire l\u00e6replassar. Kunnskapsminister Torbj\u00f8rn R\u00f8e Isaksen sende eit brev datert 7. juni 2016 til alle fylkesordf\u00f8rarane i landet. I brevet peikar statsr\u00e5den p\u00e5 utfordringane med manglande l\u00e6replassar, og ber alle fylka om \u00e5 invitere til eit oppstartsm\u00f8te for \u00e5 etablere lokale nettverk. Startpakker Fr\u00e5 15. august, i god tid f\u00f8r dei fyrste samlingane, vil alle fylke og ei rekkje sentrale akt\u00f8rar f\u00e5 tilsendt ei digital startpakke. Startpakka vil blant anna innehalde ferdige lister over potensielle l\u00e6rebedrifter i din region og rettleiing til korleis du hentar ut bedriftslistene p\u00e5 utdanning.no, som blir oppdatert kvar natt. Desse vil f\u00e5 startpakka tilsendt: dei som melder seg p\u00e5 ei av samlingane, 8. eller 27. september dei som fekk invitasjon til oppstartsamlingane direkte fr\u00e5 Senter for IKT i utdanninga eller dei som sender e-post til support@iktsenteret.no og ettersp\u00f8r ei startpakke Bedriftslistene inneheld kontaktinformasjon og er unike for utdanning.no . Listene er baserte p\u00e5 meir enn 3 millionar registrerte arbeidsforhold i Noreg i 7000 ulike yrkeskategoriar kryssjekka med alt godkjende l\u00e6rebedrifter for alle l\u00e6refag i ditt og andre fylke. For best mogleg resultat m\u00e5 fylket ditt levere Vigo-data til utdanning.no , noko dei fleste\u00a0fylke alt gjer .", "title": "IKT-verkt\u00f8y for \u00e5 rekruttere fleire l\u00e6rebedrifter"},
{"date": "17. juni 2016", "content": "Firenze, Tallinn, Athen, Madrid og Reykjavik - h\u00f8sten byr p\u00e5 ulike tilbud for kompetanseheving til alle l\u00e6rere gjennom eTwinning! Disse seminarene tilbyr faglig p\u00e5fyll, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging: Firenze 21.-23.september : Her samles skoleeiere og skoleledere fra hele Europa. Tema er Active Citizenship - bevisste digitale medborgere. Arbeidsspr\u00e5k er engelsk. Tallinn er vertskap 13.-15.oktober for et bilateralt seminar for l\u00e6rere p\u00e5 ungdomstrinnet. Tema er Innovative teaching in the classroom. L\u00e6rere skal dele erfaringer, planlegge, gjennomf\u00f8re og videreutvikle nye prosjektideer. Arbeidsspr\u00e5k er engelsk. Madrid samler 20.-22.oktober l\u00e6rere med spansk som fremmedspr\u00e5k. M\u00e5lgruppe er l\u00e6rere p\u00e5 ungdomstrinnet og i videreg\u00e5ende oppl\u00e6ring. Athen: 27.-29.oktober m\u00f8tes over 500 l\u00e6rere i Athen p\u00e5 \u00e5rets store eTwinning-konferanse. L\u00e6rere i hele grunnoppl\u00e6ringen, inkl. barnehage, kan s\u00f8ke om \u00e5 f\u00e5 delta. Spr\u00e5k p\u00e5 konferansen er engelsk. Reykjavik: 18.-20.november st\u00e5r Storytelling p\u00e5 programmet i Reykjavik. L\u00e6rerer p\u00e5 ungdomstrinnet i Norden, BeNeLux og UK deltar. Arbeidsspr\u00e5k er engelsk. Deltakere forplikter seg til \u00e5 finne en partner og starte et prosjekt i l\u00f8pet av neste skole\u00e5r. \u00a0 Arbeidsspr\u00e5k i senere prosjekt bestemmes av partnerne. Kontakt Lisbeth K Gregersen - lkg@iktsenteret.no eller 90522914 Elizabeth Lovett - ello@iktsenteret.no - eller 90599326 Loading...", "title": "Invitasjon til h\u00f8stens eTwinning-seminar"},
{"date": "09. juni 2016", "content": "Kunnskapsdepartementet har vedtatt en ny og fremtidsretta rammeplan for fem\u00e5rige grunnskolel\u00e6rerutdanninger. Rammeplanen vil forplikte utdanningene til \u00e5 utvikle studentenes profesjonsfaglige digitale kompetanse. - Vi kan n\u00e5 forvente at fremtidige l\u00e6rere skal kunne integrere digitale verkt\u00f8y, medier og ressurser i sitt pedagogiske arbeid for \u00e5 styrke elevenes l\u00e6ring i fag, og forberede dem til hverdagsliv og arbeidsliv i et moderne samfunn, sier avdelingsdirekt\u00f8r for barnehage og l\u00e6rerutdanning, sier Lene Karin Wiberg ved Senter for IKT i utdanningen. Forskriften legger tydelige f\u00f8ringer for en n\u00f8dvendig gjennomgripende endring av l\u00e6rerutdanningene, ogs\u00e5 n\u00e5r det gjelder studentenes profesjonsfaglige digitale kompetanse. Disse f\u00f8ringene betyr ikke bare endring i faginnhold i enkelte emner. Skal l\u00e6rerutdanningene ta dette p\u00e5 alvor m\u00e5 store deler av faginnholdet gjennomg\u00e5s og fornyes. Tilsvarende m\u00e5 l\u00e6ringsformer og vurderingsformer for studentene endres, slik at de ogs\u00e5 selv f\u00e5r praktisk erfaring med bruk av teknologi for bedre l\u00e6ring. Dette stiller store krav til \u00e5 utvikle fagmilj\u00f8enes kompetanse p\u00e5 dette omr\u00e5det. N\u00e5 blir det opp til institusjonene ved l\u00e6rerutdanningene \u00e5 se konsekvensene av rammeplanen og legge om kursen deretter. Slik blir den nye l\u00e6rerutdanningen >>", "title": "En digital kursendring for de nye l\u00e6rerutdanningene"},
{"date": "07. juni 2016", "content": "Her samler vi vanlige sp\u00f8rsm\u00e5l fra v\u00e5re brukere p\u00e5 kurs.iktsenteret.no Forel\u00f8pig har ingen lurt p\u00e5 noe! Du kan stille sp\u00f8rsm\u00e5l til oss ved \u00e5 sende oss en mail til programmering@iktsenteret.no .", "title": "FAQ for kurs.iktsenteret.no"},
{"date": "07. juni 2016", "content": "Dette er en hjelpetekst for hvordan du kan registrere deg korrekt p\u00e5 kurs.iktsenteret.no. Dersom du ble sendt direkte hit, betyr det at din FEIDE-bruker ikke er registrert p\u00e5 kurs.iktsenteret.no / du ble logget inn med FEIDE p\u00e5 kurs.iktsenteret.no, men din bruker eksisterte ikke. Vennligst registrer deg p\u00e5 programmeringsMOOC her >>", "title": "Slik registrerer du deg p\u00e5 kurs.iktsenteret.no"},
{"date": "06. juni 2016", "content": "Er du interessert i videreutdanning i matematikk 1? Matematikk 1-MOOC har ledige studieplasser for deg som jobber som l\u00e6rer i grunnskolen. S\u00f8knadsfrist er 22. juni. Matematikk 1-MOOC er del av programmet \"Kompetanse for kvalitet\", Kunnskapsdepartementets strategi for etter- og videreutdanning for l\u00e6rere. Det skal gi skoleeiere mulighet til \u00e5 la l\u00e6rere delta p\u00e5 videreutdanning, samtidig som l\u00e6rerne frigj\u00f8res fra deler av sine ordin\u00e6re arbeidsoppgaver ved hjelp av stipend- eller vikarordning. Form\u00e5let med strategien er \u00e5 styrke elevens l\u00e6ring og motivasjon i grunnoppl\u00e6ringen ved \u00e5 \u00f8ke l\u00e6reres og skolelederes kompetanse. Studiet er nettbasert uten samlinger, men det legges opp til gruppearbeid over nett. Studiet tilbys av Universitetet i Agder i samarbeid med Senter for IKT i utdanningen G\u00e5\u00a0til Matematikk 1-MOOC >> Studiet passer for deg som har mindre enn 30 studiepoeng i matematikk, og \u00f8nsker undervisningskompetanse innenfor barnetrinnets hovedomr\u00e5der. Den ordin\u00e6re s\u00f8knadsfristen er ute. Om du likevel vil s\u00f8ke p\u00e5 ledige studieplasser kan du registrere s\u00f8knad og laste opp dokumentasjon p\u00e5 din utdanning (l\u00e6rerutdanning eller tilsvarende) og praksis (bekreftelse fra din arbeidsgiver for at du blir ansatt i undervisningsstilling p\u00e5 skole kommende studie\u00e5ret), fra 15. juni til 22. juni. Velg \u2018Kompetanse for kvalitet\u2019 i s\u00f8knadsweben hos Uia . S\u00f8kere vil bli rangert etter s\u00f8knadstidspunkt. Dersom du har sp\u00f8rsm\u00e5l i forbindelse med din s\u00f8knad, ta kontakt med opptakskontoret p\u00e5 e-post eller telefon 38141530. Les mer om tilbudet >> Opptakskrav Godkjent l\u00e6rerutdanning og fast tilgnag p\u00e5 en klasse der praksisrelaterte oppgaver kan utf\u00f8res. S\u00f8kere m\u00e5 v\u00e6re tilsatt i undervisningsstilling i studie\u00e5ret videreutdanningen gjennomf\u00f8res. Oppbygging 1 semester: Tallforst\u00e5else, algebra og funksjoner, 15 studiepoeng 2 semester: Geometri, statistikk, sannsynlighet og begynneroppl\u00e6ring, 15 studiepoeng Hvert semester er delt inn i moduler i samsvar med l\u00e6replanens hovedomr\u00e5der. Hver modul er en kombinasjon av faglige og didaktiske l\u00e6ringsaktiviteter. Arbeidsformer Studiet er nettbasert uten fysiske samlinger. Vi bruker l\u00e6ringsplattformen Canvas. Studiet legger opp til arbeid gjennom oppgaver, nettdiskusjoner, gruppearbeid og praksisrelaterte aktiviteter. Vurderingsformer Det benyttes mappeinnlevering. Hva l\u00e6rer du? En matematikkl\u00e6rer m\u00e5 selv beherske matematikkfaget og m\u00e5 kunne tilrettelegge undervisningen for l\u00e6ring. Studenten skal i dette kurset bli kjent med den systematiske oppbygningen av emnene tallforst\u00e5else, algebra, funksjonsl\u00e6re, geometri, statistikk og sannsynlighetsregning. Du skal kunne bruke digitale verkt\u00f8y og ha kunnskap om IKT ressurser. Du skal kunne beherske utforskende aktiviteter, eksperimentering, hypotesedannelse, begrunnelse og generalisering innenfor kursets emner. Du skal kunne utvikle undervisningsopplegg og kunne reflektere rundt egen praksis. Yrkesmuligheter og videre utdanning Studiet gir undervisningskompetanse i barnetrinnets hovedomr\u00e5der tall og algebra, geometri, m\u00e5ling, statistikk og sannsynlighet. Ved endt studie er studentene kvalifiserte for Matematikk 2. Gjennom samarbeidet med Kompetanse for kvalitet kan studenten fordype seg videre og derved kvalifisere seg for Grunnskolel\u00e6rerutdanning trinn 1-7, master. Praktisk informasjon Studiet er finansiert av Utdanningsdirektoratet, skoleeier og studenten selv i form av bruk av egen tid. Lovp\u00e5lagt semesteravgift til Studentsamskipnaden kommer i tillegg. Andre opplysninger Det er en forutsetning at deltakerne behersker standard IKT-verkt\u00f8y og har jevn tilgang til datamaskin tilknyttet h\u00f8yhastighetslinje.", "title": "Ledige studieplasser p\u00e5 nettbasert videreutdanning i matematikk 1"},
{"date": "01. juni 2016", "content": "- I g\u00e5r var det p\u00e5meldingsfrist for de to tilbudene i Den virtuelle matematikkskolen. Ny og utvidet p\u00e5meldingsfrist for b\u00e5de DVM-1T og DVM-U er 25. juni. Det sier Frode L\u00f8bersli, prosjektleder for DVM ved Senter for IKT i utdanningen. DVM er et nettbasert supplement til den ordin\u00e6re matematikkundervisningen p\u00e5 ungdomsskolen for \u00e5 gi elevene mer motiverende og bedre tilpasset oppl\u00e6ring. DVM tilbys elever med behov for mer st\u00f8tte i matematikk (DVM-U) og elever med behov for st\u00f8rre utfordringer i matematikk (DVM-1T). - Vi har allerede 250 p\u00e5meldte elever til DVM-1T og 575 til DVM-U. Vi har mange fler p\u00e5meldte enn p\u00e5 samme tid tidligere \u00e5r, og vi har ogs\u00e5 \u00f8kt kapasiteten noe, sier Frode L\u00f8bersli og legger til: - DVM-1T er et tilbud for ungdomsskoleelever med h\u00f8y m\u00e5loppn\u00e5else som \u00f8nsker \u00e5 ta matematikk p\u00e5 videreg\u00e5ende niv\u00e5. Vi \u00f8nsker at disse elevene skal ha et godt grunnlag for \u00e5 vurdere at DVM-1T passer for dem. \u00a0Alle elever m\u00e5 gjennomf\u00f8re en refleksjonaktivitet f\u00f8r de melder seg p\u00e5 DVM-1T. Vi vil at b\u00e5de elever og l\u00e6rere har et godt grunnlag for \u00e5 vurdere at tilbudet passer den enkelte elev, og p\u00e5 denne m\u00e5ten forventer vi ogs\u00e5 et lavere frafallstall enn tidligere. Se og del kort film om DVM-U Se og del kort film om DVM-1T \u200b Flere fylker uten p\u00e5meldte elever - enda - Selv om vi har g\u00e5tt fra noen titalls til flere hundre p\u00e5meldte sammenliknet med samme dato tidligere \u00e5r, ser vi at enkelte fylker har f\u00e5 eller ingen p\u00e5meldte. Dette gjelder fylker som Finnmark, Nord-Tr\u00f8ndelag, S\u00f8r-Tr\u00f8ndelag, Sogn og Fjordane, Aust-Agder, \u00d8stfold og Telemark. \u00a0Vi vet det er elever i alle disse fylkene med behov for mer st\u00f8tte i matematikk og elever med behov for st\u00f8rre utfordringer i matematikk, sier Frode L\u00f8bersli. Ny og utvidet p\u00e5meldingsfrist for b\u00e5de DVM-1T og DVM-U 25. juni. Dersom det er ledige plasser etter dette, tar vi fremdeles inn elever - ogs\u00e5 fra ventelistene - ved skolestart. Hva vil det si \u00e5 v\u00e6re DVM-U-elev? Eleven f\u00e5r tilgang til visuelle hjelpemidler som filmer, animasjoner og simulering for \u00e5 vise matematiske prinsipper p\u00e5 en enkel m\u00e5te Eleven kan forberede seg til neste matematikk-time ved \u00e5 g\u00e5 gjennom e-leksjoner hjemme L\u00e6reren kan bruke DVM-U til tilpasset undervisning p\u00e5 skolen Eleven kan l\u00e6re i sitt eget tempo, og kan n\u00e5r som helst stoppe opp eller g\u00e5 tilbake om det er noe de lurer p\u00e5 Hva vil det si \u00e5 v\u00e6re DVM-1T-elev? Eleven tar faget Matematikk 1T p\u00e5 videreg\u00e5ende samtidig som han eller hun fullf\u00f8rer ungdomsskolen I det virtuelle klasserommet er det elever fra ulike skoler, men de er p\u00e5 samme niv\u00e5 som en selv Formelt vil eleven bli elev ved en viderg\u00e5ende skole i sitt fylke DVM-1T bygger p\u00e5 omvendt undervisning. Elevene g\u00e5r f\u00f8rst gjennom fagstoff hjemme i form av videoer,animasjoner, tekst og oppgaver, og sender tilbakemelding til l\u00e6reren, som tilpasser undervisningen i det virtuelle klasserommet etter elevenes behov. Bes\u00f8k dvm.iktsenteret.no for \u00e5 lese mer om Den virtuelle matematikkskolen >>", "title": "Mange ungdomsskoleelever har meldt seg p\u00e5 DVM, men det er enda plass til flere!"},
{"date": "31. mai 2016", "content": "Teknologiske endringer former fremtidens samfunn, skolefag og skolehverdag. \u2013 Fremtiden er her, konkluderer Ola Berge og Hilde Hultin ved Senter for IKT i utdanningen. Kontinuerlige teknologiske endringer former fremtidens samfunn, skolefag og skolehverdag. I 1993 - da den n\u00e5v\u00e6rende generelle delen av l\u00e6replanen ble utformet, var det fremdeles fem \u00e5r fram til Google s\u00e5 dagens lys \u00a0- og 14 \u00e5r f\u00f8r den f\u00f8rste iPhone kom p\u00e5 markedet. En fremtidsrettet skole De to mener fagspesifikke, digitale verkt\u00f8y m\u00e5 bli en del av fagkompetanse. Berge og Hultin viser til det positive i Ludvigsen-utvalgets perspektiv p\u00e5 fremtiden; skolens innhold blir prioritert framfor didaktikken. - Digitaliseringen vil drive fram forandringer som er vanskelige \u00e5 forestille seg, p\u00e5peker Berge. Oppl\u00e6ringa skal \u00e5pne d\u00f8rer mot verden og fremtiden. Dagens oppvoksende generasjon skal ut i denne virkeligheten og fungere der. Dagens utfordringer vil igjen v\u00e6re irrelevante om nye 20 \u00e5r \u2013 kanskje mindre. - Den akselererende teknologiske utviklingen setter store krav til l\u00e6replanene med tanke p\u00e5 fleksibilitet og revisjon for \u00e5 sikre en relevant og likeverdig utdanning for morgendagen, sier Berge. Samfunn og skolefag i endring Den \u00f8kte digitaliseringen p\u00e5virker sammfunnet som helhet. Flere yrker har forsvunnet og andre har oppst\u00e5tt og i takt med dette har det ogs\u00e5 skjedd noe med skolefagene, for eksempel: Spr\u00e5kfagene endres med tilfang av nye sjangere \u2013 for eksempel Twitter-noveller. Sosiale medier muliggj\u00f8r en dialog mellom forfatter og leser p\u00e5 helt ny m\u00e5te. Tilgang p\u00e5 stadig st\u00f8rre mengder datakraft \u00e5pner d\u00f8ra for tung analyseteknikk i realfagene. Sampling er et eksempel p\u00e5 hvordan elever kan skape helt nye og til n\u00e5 ukjente sjangere og ny musikk. Mange fleste europeiske land har allerede tatt programmering inn i l\u00e6replanene. Norges satsing kan du lese mer om her >> Klikk og l\u00e6r mer Senterets innspill til Ludvigsen-utvalget >> Foredrag fra NKUL, spill til\u00a01 time og 58 minutter inn i streamen >> Den store internasjonale ICILS-unders\u00f8kelsen viser at norske 9.-klassinger har gode digitale ferdigheter sammenlignet med elever fra de 17 andre landende som deltok i studien. Samtidig rapporterer de norske elevene om beskjeden bruk av IKT i skolefagene. KLikk deg videre til dokumentene \u00abDigitale ferdigheter for alle?\u00bb og open access-boka \u00abL\u00e6ring av IKT \u00bb for \u00e5 l\u00e6re mer. Rapport fra forskningsprosjektet Ark og app i norske klasserom :\u00a0Grunnskolen baserer seg mer p\u00e5 papirbaserte l\u00e6remidler enn videreg\u00e5ende, og matematikk er faget der den papirbaserte l\u00e6reboka brukes mest. Dette er en oppdatert versjon av en sak i www.skolemagasinet.no . Tekst: Thor S\u00f8ndenaa, \u00a0f oto: Vidar Alfarnes.", "title": "En skole for framtiden - skolefag i endring"},
{"date": "30. mai 2016", "content": "Er du l\u00e6rer? Har du h\u00f8rt om eTwinning? Registrer deg som medlem i dette spennende IKT-prosjektet pa\u030a kryss og tvers av landegrenser! \u2013 Vi vil f\u00e5 frem det glade budskapet, forteller primus motor for eTwinning hos Senter for IKT i utdanningen, Lisbeth K. Gregersen. Nylig hjemkommet fra en eTwinning-konferanse i Braga, der hun hadde ti norske l\u00e6rere med seg. \u2013 De var meget forn\u00f8yd med konferansen \u00abCoding and robotics\u00bb, og kunne nesten ikke skj\u00f8nne hvorfor de ikke hadde meldt seg som medlem tidligere. I Portugal var det deltagere fra 22 land. Vervekampanje - bli med n\u00e5! Rundt 40 prosent av alle skolene i Norge er medlemmer av eTwinning. Men bare 5 prosent av l\u00e6rerstaben har meldt seg inn. \u2013 Det betyr at p\u00e5 veldig mange skoler er det bare \u00e9n l\u00e6rer som er med. N\u00e5 har vi en kampanje rettet mot v\u00e5re eksisterende 3732 norske medlemmer. Alle som klarer \u00e5 verve ett nytt, er med i trekningen om tur og opphold til \u00e5rskonferansen i Athen, 27. til 29. oktober. I tillegg har vi ogs\u00e5 en generell kampanje der alle som vil kan registrere seg. Den skolen som f\u00e5r flest nye medlemmer innen august, f\u00e5r ogs\u00e5 sende en l\u00e6rer til Hellas p\u00e5 v\u00e5r regning, sier Gregersen. Mye \u00e5 velge i Inne p\u00e5 portalen, www.etwinning.net ligger det mange ferdige undervisningsopplegg som s\u00f8ker partnere. N\u00e5r man har meldt seg inn og laget en egen profil, kan man enkelt komme i kontakt med andre eTwinnere for \u00e5 utveksle ideer og planlegge potensielle samarbeidsaktiviteter. \u2013 Skolehverdagen m\u00e5 jo bli mer spennende med slike prosjekt p\u00e5 timeplanen. B\u00e5de skoleledelse og skoleeier b\u00f8r ogs\u00e5 mer p\u00e5 banen. For her snakker vi definitivt om kompetanseheving for l\u00e6rerne. Gratis kompetanseheving, p\u00e5peker Gregersen. eTwinning er en del av EUs Program Erasmus+. Senter for IKT i utdanningen er utnevnt av Kunnskapsdepartementet som nasjonal st\u00f8ttetjeneste for eTwinning. Aktiviteten er 80 % finansiert fra EU-kommisjonen. Noe for deg? Mer informasjon om eTwinning og hvordan du melder deg p\u00e5 >> Tekst og foto: Vidar Alfarnes / www.skolemagasinet.no", "title": "Grensel\u00f8st og spennende \u2013 vil ha flere med"},
{"date": "30. mai 2016", "content": "Senter for IKT i utdanninga hadde ogs\u00e5 i \u00e5r invitert til eigne rom for leik og l\u00e6ring p\u00e5 NKUL. Mange nytta sjansen til \u00e5 f\u00e5 med seg eitt og anna om dataspel, 3D-printarar, dronar og Arduino. Til \u00e5 hjelpa l\u00e6rarane med Arduino, var det som i fjor sv\u00e6rt unge elevar fr\u00e5 Brundalen skole som tok seg av rettleiing og instruksjon. \u2013 Her koplar vi straum fr\u00e5 datamaskina over p\u00e5 brettet, og d\u00e5 ser du at dei sju sm\u00e5 lampene blinkar seg fram og tilbake. N\u00e5r det er lys p\u00e5 den raude i midten, skal du trykke p\u00e5 knappen. Difor namnet \u00abStopIt!\u00bb, forklarar Maja Str\u00f8msnes til Bente Rafen-Sparby. Sistnemnde er l\u00e6rar p\u00e5 nye Bekkestua barneskole, og oppgl\u00f8dd over \u00e5 f\u00e5 pr\u00f8ve ut desse sm\u00e5 byggesetta. Maja Str\u00f8msnes g\u00e5r i 5. klasse p\u00e5 Brundalen skole i Trondheim. Her forklarer ho l\u00e6rar Bente Rafen-Sparby fr\u00e5 Bekkestua barneskole korleis Arduino \u00abStopIt!\u00bb fungerar. \u00ad\u2013 Skulen v\u00e5r har f\u00f8rebels berre f\u00f8rste- og andreklassingar. Vi fyller p\u00e5 med eit nytt klassesteg kvart \u00e5r. Sj\u00f8lv trur eg dette er aktivitetar som kanskje vil passe aller best i SFO. Heilt klart noko vi m\u00e5 sj\u00e5 n\u00e6rare p\u00e5. Som alltid n\u00e5r det er tekniske dubbedittar i rommet, er Kristine Sevik i n\u00e6rleiken. Slik ogs\u00e5 under \u00e5rets NKUL. Det er sikkert ikkje s\u00e5 mange som har spelt piano p\u00e5 gulr\u00f8ter f\u00f8r. Den sjansen let ikkje Guro Bakke Hjelmeset (ingressbiletet)\u00a0 fr\u00e5 Hennummarka skole g\u00e5 fr\u00e5 seg, d\u00e5 ho var innom rom for leik og l\u00e6ring. \u2013 Det har vore to dagar med mykje g\u00f8y for oss som arrang\u00f8r. Eit hum\u00f8r som forh\u00e5pentleg har smitta over p\u00e5 deltakarane. Og dei har det vore mange av. Om det er noko vi skal gjera annleis neste gong, m\u00e5 det kanskje vera at vi held litt f\u00e6rre kurs. Og at vi staden har eit rom der folk kan koma innom for \u00e5 sjekka ut siste nytt, stilla sp\u00f8rsm\u00e5l og rett og slett oppleve utstyret p\u00e5 n\u00e6rt hald. Sj\u00e5 ein 3D-printar i aksjon. Eller pr\u00f8ve \u00e5 f\u00e5 ei drone opp i lufta, fortel Sevik. Som ogs\u00e5 merkar at den generelle interessa for programmering og koding er stadig aukande. \u2013 Det nye valfaget programmering kjem no for fullt. Kring 150 ungdomsskular skal starte opp fr\u00e5 hausten av, og Senter for IKT i utdanninga tilbyr sj\u00f8lvsagt assistanse og st\u00f8tte. Mellom anna gjennom eigne nettbaserte kurs, forklarar Kristine Sevik. P\u00e5 Fagerhaug oppvekstsenter likar dei \u00e5 vera langt framme n\u00e5r det gjeld \u00e5 ta i bruk ny og spennande teknologi i undervisinga. Siste nytt er Breakout EDU, som (fr\u00e5 v) Elias Eiksund, Sara Marie Hansen, Thomas Oscar Bakke og Elise Grytdal var med og presenterte under \u00e5rets NKUL. Tekst / foto: Vidar Alfarnes for www.skolemagasinet.no", "title": "Leika seg til l\u00e6ring"},
{"date": "30. mai 2016", "content": "Fyll ut skjemaet nedenfor. Registrer deg p\u00e5 programmeringsMOOC ved \u00e5 oppgi navnet ditt og en epostadresse du bruker i feltene\u00a0nedenfor.", "title": "Registrer deg p\u00e5 programmeringsMOOC med egen bruker"},
{"date": "30. mai 2016", "content": "Fyll ut skjemaet nedenfor. Registrer deg p\u00e5 programmeringsMOOC ved \u00e5 oppgi navnet ditt, din personlige id hos din Feideorganisasjon og en epostadresse du bruker -\u00a0i feltene\u00a0nedenfor.", "title": "Registrer deg p\u00e5 programmeringsMOOC med FeideID"},
{"date": "26. mai 2016", "content": "- Ved \u00e5 ta DVM-1T kan du f\u00e5 utfordringer som gj\u00f8r matematikken mye mer spennende.  Favorittfaget mitt har blitt matematikk etter at jeg tok DVM-1T. - Jeg anbefaler alle som f\u00f8ler de mestrer ungdomsskolematematikken \u00e5 s\u00f8ke DVM-1T!, sier Edvarda Harnes. - Ved \u00e5 ta DVM-1T kan du f\u00e5 utfordringer som gj\u00f8r matematikken mye mer spennende. Det var oppfriskende \u00e5 f\u00e5 g\u00e5 videre med 1T, sier hun. Den virtuelle matematikkskolen er en nettbasert skole hvor elever p\u00e5 ungdomstrinnet kan f\u00f8lge matematikk 1T p\u00e5 videreg\u00e5ende niv\u00e5, parallelt med ungdomsskolen. I klassen er det elever fra ulike ungdomsskoler, men de er p\u00e5 samme faglige niv\u00e5. Omvendt undervisning Undervisnings\u00f8ktene foreg\u00e5r i et virtuelt klasserom, med egen nettl\u00e6rer og medelever som er like interesserte i matematikk som en selv. Der kan elevene g\u00e5 rett p\u00e5 de morsomme og krevende matematikkproblemene, og diskutere fagstoffet i elevgrupper. - Som elev i DVM-1T m\u00e5 man jobbe mye p\u00e5 egenh\u00e5nd, og jeg satte av s\u00f8ndagen, eller to kvelder i uka til \u00e5 jobbe med lekser i faget. Det er mer jobb \u00e5 ta et fag ekstra, men om man jobber jevnt s\u00e5 kan man klare det fint. Det kan v\u00e6re vanskelig \u00e5 forst\u00e5 stoffet n\u00e5r man pr\u00f8ver p\u00e5 egenh\u00e5nd, men da er det viktig \u00e5 ikke gi opp. Jobber selvstendig - Gjennom innsats i DVM-1T kan man ligge ett \u00e5r foran i matematikk n\u00e5r man begynner p\u00e5 videreg\u00e5ende. Dessuten er man mer forberedt p\u00e5 det som kreves som student p\u00e5 h\u00f8yskole eller universitet, fordi man har mer erfaring med \u00e5 jobbe selvstendig, forteller hun. Elever som har tatt 1T f\u00f8r de starter i videreg\u00e5ende skole kan som regel g\u00e5 rett p\u00e5 2. \u00e5rs matematikk. Det finnes ogs\u00e5 muligheter for \u00e5 beholde forspranget ved \u00e5 ta matematikk p\u00e5 universitetsniv\u00e5 seinere i videreg\u00e5ende skole. - N\u00e5r jeg begynte i Vg1 fikk jeg ta R1 sammen med andreklassingene p\u00e5 skolen min, og i Vg2 har jeg planer om \u00e5 ta R2. Da vil jeg ha noen timer til overs i Vg3 som jeg kan bruke til \u00e5 ta et ekstra fag. Alle DVM-elevene kan bruke b\u00e5de matematikk- og valgfagtimer i ungdomsskolen til \u00e5 jobbe med 1T. I det virtuelle klasserommet er det elever fra ulike skoler, p\u00e5 samme niv\u00e5 som en selv. Formelt er eleven elev ved en videreg\u00e5ende skole. Slik melder du deg p\u00e5 Er du interessert i \u00e5 delta? Ta kontakt med din matematikkl\u00e6rer! Les mer om DVM p\u00e5 dvm.iktsenteret.no DVM-1T er et nettbasert undervisningsopplegg for elever med h\u00f8y m\u00e5loppn\u00e5else i matematikk p\u00e5 ungdomstrinnet. DVM er utviklet av Senter for IKT i utdanningen i samarbeid med Matematikksenteret, p\u00e5 oppdrag fra Kunnskapsdepartementet. DVM har eksistert i tre \u00e5r og har oppn\u00e5dd gode resultater. Illustrasjonsfoto: Ingun A. M\u00e6hlum", "title": "Motiverte ungdomsskoleelever: S\u00f8k p\u00e5 DVM-1T innen 1. juni!"},
{"date": "25. mai 2016", "content": "- Senteret er opptatt av \u00e5 bidra til kompetanseutvikling, og det er viktig \u00e5 utvikle flere slike arenaer der l\u00e6rere og barnehagepersonell kan m\u00f8tes og for erfaringsutveksling. Det sier Vibeke Kl\u00f8vstad, kommunikasjonsdirekt\u00f8r\u00a0i Senter for IKT i utdanningen. P\u00e5 kort tid har SETT, Skandinavias st\u00f8rste fagkonferanse og messe innen moderne og innovativ l\u00e6ring, blitt en stor suksess i Sverige. N\u00e5 etableres SETT i Norge i samarbeid med Utdanningsforbundet. Konferansen \u00f8nsker \u00e5 skape en arena for \u00e5 l\u00f8fte fram det fremste som skjer i skolen innen b\u00e5de digitale og andre verkt\u00f8y for l\u00e6ring og utvikling. M\u00e5let er \u00e5 inspirere, motivere og l\u00e6re av hverandres praksis og bidra til erfaringsutveksling. Konferansen har som m\u00e5l \u00e5 presentere det beste fra moderne og innovativ undervisning og skoleledelse. \u2013 Med Senter for IKT i utdanningen har SETTdagene f\u00e5tt inn enda en viktig kompetansepartner som vil bidra i arbeidet med \u00e5 lage en spennende m\u00f8teplass for norsk skole og barnehage, sier konferanseansvarlig Frida Monsen. SETT arrangeres den 28.\u201329. november 2016 p\u00e5 Norges Varemesse p\u00e5 Lillestr\u00f8m.Konferansen arrangeres av Easyfairs og Rektorsakademien Utveckling (RAU) i samarbeid med Utdanningsforbundet. Mer info finner du her www.settdagene.no Bilde og tekst fra presseskriv her.", "title": "Kompetansepartner for SETT-dagene 2017"},
{"date": "23. mai 2016", "content": "NRK Super s\u00f8ker skoleklasser, vennegjenger, idrettslag og andre interesserte til et stort byggeprosjekt den 25. juni. Landet skal bygges i Minecraft, og det skal sendes direkte i 12 timer p\u00e5 NRK tv og nett-tv. Byggespillet Minecraft har blitt brukt p\u00e5 en hel del norske skoler de siste \u00e5rene, i fag som matematikk, kunst og h\u00e5ndverk, og samfunnsfag. Nylig spilte ogs\u00e5 statsminister Erna Solberg og stortingspresident Olemic Thommesen Minecraft med elever fra Brundalen skole i Trondheim, og fikk omvisning i en kopi av stortingsbygningen. S\u00f8ker skoleklasser N\u00e5 s\u00f8ker NRK Super skoleklasser, vennegjenger, idrettslag og andre interesserte til et stort byggeprosjekt den 25. juni. Landet skal bygges i Minecraft, og det skal sendes direkte i 12 timer p\u00e5 NRK tv og nett-tv. Hvert fylke vil f\u00e5 utdelt en tomt, hvor spillere skal bygge noe som representerer sitt hjemsted. Dette kan v\u00e6re alt fra kjente bygninger, til mer abstrakte p\u00e5funn og fantasifulle konstruksjoner. I l\u00f8pet av byggeprosessen skal det ogs\u00e5 arrangeres konserter, konkurranser og sm\u00e5 eventer - i Minecraft. Byggeprosjektet organiseres av NRK Supers FlippKlipp studio , og spillere skal godkjennes p\u00e5 forh\u00e5nd. Skoleklasser kan stille med maks. 10 elever. Vi er klar over at de fleste har sommerferie 25. juni, s\u00e5 skolen er stengt. Men elevene (og eventuelle l\u00e6rere) som melder seg p\u00e5 kan sitte hjemme hos seg selv og spille p\u00e5 sine egne datamaskiner. Skolen trenger ikke v\u00e6re involvert. De vil fortsatt bli presentert som for eksempel \"7B fra Marienlyst Skole\" n\u00e5r vi ser dem p\u00e5 TV, selv om de ikke sitter fysisk p\u00e5 skolen. Kontakt Hvis du er interessert, kan producer Joakim Vedeler kontaktes p\u00e5 e-post: joakim.vedeler@nrk.no . Oppgi klasse og skole, antall byggere som vil delta (b\u00e5de l\u00e6rere og elever), og hva slags ideer dere har til byggverk. Senter for IKT i utdanningen er samarbeidspartner. Les mer om Minecraft i undervisningen Stortinget skapt p\u00e5 nytt i Minecraft: Elevar p\u00e5 Brundalen skole har bygd Stortinget i Minecraft som del av undervisinga i matematikk, naturfag og kunst og handverk. Minecraft gjev l\u00e6ringskraft - ei l\u00e6ringshistorie (film) Notat og tre l\u00e6ringsopplegg om dataspill i skolen Veiledning: Minecraft i undervisningen", "title": "S\u00f8ker skoleklasser som vil bygge landet i Minecraft"},
{"date": "21. mai 2016", "content": "For l\u00e6rere som underviser i norsk p\u00e5 ungdomstrinnet eTwinning-l\u00e6rere inviteres til Malm\u00f8 1.-3.september 2016 Seminarene tilbyr faglig p\u00e5fyll, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av dette skole\u00e5r. Arbeidsspr\u00e5k p\u00e5 seminaret er skandinavisk. Arbeidsspr\u00e5k i senere prosjekt bestemmes av partnerne. Kostnad: eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. S\u00f8knadsfrist for deltakelse er 25.8.2016. Fyll ut skjema og s\u00f8k her: Loading...", "title": "Nordisk eTwinning-seminar i Malm\u00f8"},
{"date": "09. mai 2016", "content": "Elevar p\u00e5 Brundalen skole har bygd Stortinget i Minecraft som del av undervisinga i matematikk, naturfag og kunst og handverk. I dag skal dei vise statsminister Erna Solberg korleis byggjespelet fungerer. Stortingsbygget har i \u00e5r 150-\u00e5rsjubileum, og elevane p\u00e5 6. trinn ved Brundalen skole har laga ein kopi av bygninga. \u2013 Prosjektet starta d\u00e5 Brundalen skole hadde lyst til \u00e5 byggje stortingsbygninga i Minecraft , og vi p\u00e5 Senter for IKT i utdanninga vendte oss til Stortinget for \u00e5 h\u00f8yre om det var mogleg \u00e5 f\u00e5 dei utvendige m\u00e5la p\u00e5 bygget, fortel J\u00f8rund H\u00f8ie Skaug fr\u00e5 senteret. Det viste seg \u00e5 vere mogleg, og Stortinget kunne samtidig fortelje at det er 150-\u00e5rsjubileum for bygget i \u00e5r. S\u00e5leis vart minecraftprosjektet ein del av den offisielle markeringa for femteklassingar p\u00e5 Eidsvolls plass 9. mai. Stortings-Minecraft kan ogs\u00e5 opplevast p\u00e5 IKT-senteret sitt Rom for leik og l\u00e6ring p\u00e5 \u00e5rets NKUL-konferanse. Tverrfagleg l\u00e6ringsmetode \u2013 Fagleg sett er dette prosjektet spanande ved at det er utprega tverrfagleg, til liks med mange andre minecraftprosjekt i skolen. Matematikk kjem inn gjennom lengde, areal og volum. Bygninga er fylt av tekstplakatar som fortel om bygninga, s\u00e5 her er det b\u00e5de samfunnsfag og historie. Store prosjekt som dette krev ogs\u00e5 n\u00f8yaktigheit, planlegging, samarbeid og formsans, fortel H\u00f8ie Skaug. Spelet Minecraft g\u00e5r f\u00f8re seg i ei ope verd, det vil seie eit tredimensjonalt milj\u00f8, der spelaren har stor fridom til sj\u00f8lv \u00e5 velje kvar ho vil g\u00e5 og kva ho vil gjere. Spelarane byggjer med digitale legoklossar og elevane kan spele \u00e5leine eller saman. \u2013 P\u00e5 eige initiativ \u00f8nskte statsministeren \u00e5 l\u00e6re meir om Minecraft , og difor f\u00e5r ho oppl\u00e6ring og omvising av elevane p\u00e5 6. trinn fr\u00e5 Brundalen skole p\u00e5 arrangementet 9. mai. Dette er s\u00e5 vidt eg veit f\u00f8rste gong ein statsminister spelar Minecraft saman med skoleelevar med l\u00e6ring som kontekst. Eg tippar det har vore ganske motiverande i innspurten, seier han. Les meir om stortingsbygninga 150 \u00e5r >> Motiverande og engasjerande l\u00e6ring Dette er ikkje det f\u00f8rste Minecraftprosjektet som Brundalen har gjennomf\u00f8rt \u2013 f\u00f8rst bygde dei sin eigen skole. Dei oppdaga raskt at spelet utl\u00f8yser kreativitet og skaparkraft hj\u00e5 elevane. - Etter kvart som vi hadde forst\u00e5tt kor mange faglege aktivitetar ein kan knyte til spelet, og etter \u00e5 ha funne desse m\u00e5la mellom anna i faga matematikk, naturfag og kunst og handverk i Kunnskapsl\u00f8ftet, kom vi fram til at vi ville f\u00e5 elevane til \u00e5 byggje skolen i Minecraft Edu . Det er stor entusiasme rundt prosjektet hj\u00e5 elevane og det er ein kreativ m\u00e5te \u00e5 jobbe med fag p\u00e5, seier Steffen Selnes Karlsen, l\u00e6rar ved Brundalen skole. L\u00e6ringa koplast til verda utanfor spelet Senter for IKT i utdanninga har i fleire \u00e5r jobba systematisk med utpr\u00f8ving av Minecraft og faglege moglegheiter i klasserommet. \u2013 Dei mest interessante d\u00f8ma oppst\u00e5r n\u00e5r l\u00e6ringa kan koplast til verda utanfor sj\u00f8lve spelet, ved at ein til d\u00f8mes tek i bruk opne kartdata, printar bygningar i 3D, eller er i dialog med lokalmilj\u00f8 og samfunn, forklarar J\u00f8rund H\u00f8ie Skaug fr\u00e5 senteret. Minecraft kan brukast til \u00e5 fortelje eigne historier, trene p\u00e5 praktisk matematikk ved \u00e5 jobbe med arealutrekning og geometriske former, byggje eit dr\u00f8ymehus eller til \u00e5 jobbe med programmeringsspr\u00e5ket Lua. Klikk og l\u00e6r Minecraft gjev l\u00e6ringskraft - ei l\u00e6ringshistorie (film) Les artikkel i Dagbladet om 9.klassingane ved Ringstabekk skole i B\u00e6rum som har har spelt Minecraft p\u00e5 skolen. Sj\u00e5 reportasje i NRK Morgennytt fr\u00e5 Ringstabekk ungdomsskole om Minecraft (spol fram til 01.57). Notat og tre l\u00e6ringsopplegg om dataspel i skolen Blogginnlegg p\u00e5 delingsarenaen iktipraksis.no om Minecraft i undervisinga Les meir om stortingsbygninga 150 \u00e5r Supernytt og Flippklipp har lagd sakar om Brundalen", "title": "Stortinget skapt p\u00e5 nytt i Minecraft"},
{"date": "06. mai 2016", "content": "En samlet innsats og mer kunnskap kan bidra til \u00e5 f\u00e5 bukt med den digitale mobbingen. Begrepet digital mobbing har ulike fortolkninger og omfanget av hendelsene er derfor vanskelig \u00e5 tallfeste. Det vi vet helt sikkert er, uavhengig av begrepsdefinisjoner, at alt for mange barn og unge opplever u\u00f8nskede hendelser p\u00e5 nett og at de ikke er godt nok rustet for det. Det beste det godes fiende? Mobbing er godt dekket b\u00e5de i forskningslitteraturen, i rutinebeskrivelser, veiledninger og reglement. Det som ofte faller utenfor, er hendelser, krenkelser og opplevelser som ikke rammes av definisjonene for tradisjonell mobbing, men som like fullt gir negative konsekvenser for de som rammes. Hendelser som er s\u00e6regne for det digitale, og som synes vanskelige \u00e5 h\u00e5ndtere. Definisjoner av digital mobbing som forutsetter et visst antall gjentagende hendelser eller en tydelig ubalanse i maktforhold, kan fort bli en sovepute for skolen. Dette fordi alle hendelser og episoder som ikke kan defineres som mobbing vil kunne tillegges mindre vekt og dermed ikke bli behandlet med like stort alvor. Vi vet ogs\u00e5 fra forskning at rollene ikke n\u00f8dvendigvis er stabile og \u00a0tydelig definert. Den som mobber den ene dagen kan selv utsettes for mobbing den neste. Behov for kunnskap I kampen mot mobbing er informasjon, kunnskap, og bevisstgj\u00f8ring viktige grep for \u00e5 skape endring, for \u00e5 redusere omfanget av digital mobbing og bidra til at barn og unge f\u00e5r trygge og gode opplevelser p\u00e5 nett. Det er v\u00e5r oppgave som voksne \u00e5 bidra til at barn og unge blir i stand til \u00e5 ta egne valg basert p\u00e5 kunnskap, slik at gode holdninger blir gode handlinger. Digital mobbing har ofte sammenheng med mer tradisjonell mobbing, men er kanskje mindre synlig for voksne. Det er derfor ekstra viktig \u00e5 bry seg \u00a0og vise engasjement for barnas liv, ogs\u00e5 n\u00e5r det gjelder de opplevelsene barn og unge har p\u00e5 nett. Det digitale tilf\u00f8rer noen s\u00e6regenheter til sosial samhandling og interaksjon, p\u00e5 godt og vondt. Ved at vi ikke har fysisk n\u00e6rhet til hverandre, kan se reaksjoner og ansiktsuttrykk, mister vi noe av styringsevnen. Vi kan ikke justere adferd etter respons, og det er kanskje ikke s\u00e5 lett \u00e5 forst\u00e5 at det som var ment som en sp\u00f8k faktisk er krenkende eller s\u00e5rende for motparten. Ulike sektorer og ansvarspersoner m\u00e5 arbeide tverrg\u00e5ende, kontinuerlige og helhetlig for \u00e5 forebygge, avdekke og h\u00e5ndtere digitale krenkelser og mobbing. Et felles voksenansvar Det regjeringsnedsatte Djupedalutvalget presiserer i NOU 2015:2 \u201d\u00c5 h\u00f8re til\u201d, at det er behov for en tydeliggj\u00f8ring av begrepsbruken n\u00e5r det gjelder digital mobbing, slik at skolen ikke er fritatt for ansvar for \u00e5 gripe inn i situasjoner fordi handlingene ikke oppfyller vilk\u00e5rene i en mobbedefinisjon. Oppl\u00e6ringsloven sl\u00e5r fast at skolen har ansvar for \u00e5 gi alle elever en trygg skolehverdag, der de ikke utsettes for verken fysisk eller psykisk mobbing. Mobbing og krenkelser er imidlertid en stor del av mange barn og unges hverdag, og kan f\u00f8re til alvorlige konsekvenser for l\u00e6ring, fritid og barn og unges fysiske og psykiske velv\u00e6re. Alvorlige konsekvenser De sv\u00e6rt alvorlige utfallene av mobbesaker den siste tiden minner oss om v\u00e5re forpliktelser til \u00e5 f\u00e5 p\u00e5 plass gode holdninger og konkrete handlinger fra skoleeier, skoleledelse, l\u00e6rere, barnevern, familievern, helsepersonell og andre profesjonelle voksen, slik at vi sikrer barn og unge et skolemilj\u00f8 og en oppvekst uten krenkelser, mobbing, trakassering og andre u\u00f8nskede hendelser. Barn og unge m\u00e5 oppleve at de lyttes til og at de f\u00e5r hjelp n\u00e5r de er i vansker. Opplevelsen av krenkelse, mobbing og trakassering skal alltid tas p\u00e5 alvor p\u00e5 elevens premisser. Det skal det nytte \u00e5 si i fra. Alle voksne som jobber med barn og unge har ansvar og plikt til \u00e5 gi barn og unge et trygt l\u00e6rings- og oppvekstmilj\u00f8. Denne oppfordring er til deg jobber med barn og unge, enten det er i skole, barnevern eller oppvekst, som er foreldre eller i form av andre roller har ansvar for barn og unge. Vi trenger mer kunnskap om hva digital mobbing er, hvordan vi kan h\u00e5ndtere det og hva som skal til for \u00e5 redusere omfanget. Skrevet av Karoline T\u00f8mte, seniorr\u00e5dgiver ved senter for IKT i utdanningen. Karoline T\u00f8mte er utdannet medieviter og har i mange \u00e5r jobbet med problemstillinger knyttet til sosiale medier og akt\u00f8rene som bruker dem. Faglige interesser inkluderer digital d\u00f8mmekraft og digital kompetanse, barn og unges mediebruk, spesielt sosiale medier og blogging. Karoline er assosiert redakt\u00f8r av tidsskriftet Nordic Journal of Digital Literacy, og opptatt av forskning og forskningsformidling. Som prosjektleder for Du bestemmer, et undervisningsopplegg om personvern og digital d\u00f8mmekraft for barn og unge, er Karoline spesielt opptatt av bevisstgj\u00f8ring og refleksjon rundt de valgene man tar rundt bruk av internett og mobil. Du har ikke alltid kontroll over hvordan andre oppf\u00f8rer seg p\u00e5 nett. Men du kan i mange situasjoner velge hva du selv gj\u00f8r. Se en kort film om digital d\u00f8mmekraft og Du bestemmer >> P\u00e5 dubestemmer.no finner du filmer, fagtekster, diskusjonsoppgaver og mye mer om nettvett, personvern og digital d\u00f8mmekraft.", "title": "Samlet innsats mot digital mobbing (kronikk)"},
{"date": "04. mai 2016", "content": "- Disse r\u00e5dene er ment \u00e5 v\u00e6re et hjelpemiddel for skoleeier og skoleleder til \u00e5 gj\u00f8re IKT til en katalysator for utvikling og innovasjon i deres organisasjon. Det sier\u00a0Harald Torbj\u00f8rnsen ved Senter for IKT i utdanningen. - Digitalisering av skolen er en integrert del av skolens utviklingsarbeid, med f\u00f8ringer satt av nasjonale planer og skriv. Samtidig er skolen en del av offentlig forvalting og underlagt digitaliseringskravene gitt gjennom nasjonale rundskriv for offentlig sektor og kommunene spesielt. Dette er ofte en utfordring \u00e5 se i sammenheng, slik at arbeidshverdagen for den enkelte elev, l\u00e6rer og leder blir bra. Derfor har vi \u00a0satt sammen en liste med 6 punkter som \u00a0skoleeier og skoleleder b\u00f8r ha oversikt over, sier han. Hvordan utvikler dere skolen som l\u00e6ringsarena, kunnskapsarena og organisasjon? 1.\u00a0\u00a0\u00a0 Vit hvor dere er og hva som er utfordringsbildet deres 2.\u00a0\u00a0\u00a0 Bestem hvor dere vil v\u00e6re om 3-5 \u00e5r 3.\u00a0\u00a0\u00a0 Profesjonaliser og standardiser IKT-drift, informasjonssikkerhet og bruker- og tilgangsstyring 4.\u00a0\u00a0\u00a0 Ha oversikt over forpliktelser og f\u00f8ringer som m\u00e5 v\u00e6re i varetatt, b\u00e5de administrativt og pedagogisk. 5.\u00a0\u00a0\u00a0 Arbeid planmessig og strategisk a.\u00a0\u00a0\u00a0\u00a0 Budsjetter IKT planmessig for hvert \u00e5r b.\u00a0\u00a0\u00a0 Gjennomf\u00f8r systematisk kompetanseheving av alle ansatte c.\u00a0\u00a0\u00a0\u00a0 Utarbeid en plan over \u00f8nskede gevinster pedagogisk og administrativt d.\u00a0\u00a0\u00a0 Bruk teknologien som aktiv medspiller i alt utviklingsarbeid p\u00e5 skolen. e.\u00a0\u00a0\u00a0\u00a0 Ha god dialog med alle involverte avdelinger, milj\u00f8er og parter. 6.\u00a0\u00a0\u00a0 \u00d8verste skoleledelse m\u00e5 v\u00e6re p\u00e5driver og i f\u00f8ringen for arbeidet. Flere praktiske tips Sett ned en gruppe p\u00e5 tvers av ansatte og ledelse Sammenfatt alt sammen i en strategisk IKT-plan for skolen. Vedta IKT-planen som et strategisk styringsdokument Lag \u00e5rlige tiltaksplaner i forhold til de strategiske m\u00e5lene Les ogs\u00e5 denne guiden om sikkerhet i skolen >> Tips p\u00e5 veien Sp\u00f8rsm\u00e5l \u00e5 stille seg selv: 1.\u00a0\u00a0\u00a0 Hva er utgangspunktet? 2.\u00a0\u00a0\u00a0 Hvor vil dere? 3.\u00a0\u00a0\u00a0 Hva m\u00e5 oppfylles og bli ivaretatt? 4.\u00a0\u00a0\u00a0 Hva er strategisk IKT ledelse i skolen? 5.\u00a0\u00a0\u00a0 Hva er relevant og systematisk IKT-kompetanse? 6.\u00a0\u00a0\u00a0 Hva er relevant arkitektur og infrastruktur? Utdypning: 1.\u00a0\u00a0\u00a0 Utarbeid en st\u00e5stedsanalyse a. \u00a0 \u00a0Gjerne med utgangspunkt i UDIR sin st\u00e5stedsanalyse b. Kartleggingsverkt\u00f8y for IKT-kompetanse 2.\u00a0\u00a0\u00a0 Strategi og visjon? a. \u00a0 \u00a0Hvilken skole vil dere ha om 3-5 \u00e5r? b.\u00a0\u00a0\u00a0 Hvilken vei g\u00e5r teknologien? c.\u00a0\u00a0\u00a0\u00a0 Hvilke overordnete f\u00f8ringer finnes ? 3.\u00a0\u00a0\u00a0 F\u00f8ringer og forpliktelser a. \u00a0 \u00a0Arkiv og dokumentasjonsplikt b.\u00a0\u00a0\u00a0 Informasjonssikkerhet c. \u00a0 \u00a0Internkontroll 4.\u00a0\u00a0\u00a0 Strategisk IKT-ledelse i skolen a. \u00a0 \u00a0Verdivurder innsatsen og m\u00e5lsetningene b.\u00a0\u00a0\u00a0 IKT som katalysator for skoleutvikling c. \u00a0 \u00a0Ledelsen m\u00e5 drive og eie arbeidet med IKT i skolen 5.\u00a0\u00a0\u00a0 Systematisk IKT-kompetanse a. \u00a0 \u00a0Jevnlig, systematisk og forutsigbar kompetanseneheving for alle ansatte b\u00e5de pedagogisk og administrativt 6.\u00a0\u00a0\u00a0 Arkitektur og infrastruktur a. \u00a0 \u00a0Arbeid fram relevante og gode brukerhistorier. b.\u00a0\u00a0\u00a0 Tenk enkle og effektive arbeidsflater c. \u00a0 \u00a0Arbeid fram dynamisk, fleksibel og fremtidsrettet infrastruktur d.\u00a0\u00a0\u00a0 Profesjonaliser driften Klikk deg videre til andre artikler og guider om IKT og sikkerhet i skolen Databehandleravtale for Feidetjenester Sikker h\u00e5ndtering av personopplysninger i skolen Krav til en vertsorganisasjon i Feide Veiledning til grunnskolens IKT-regler Feide i skolen Identitetsforvaltning Personvern og informasjonssikkerhet Sjekk ut www.iktplan.no Vet du at vi tilbyr gratis FITS-kurs? Les mer om det her >> Illustrasjon: Thinkstockphotos.com", "title": "Hvordan komme i gang med IKT i skolen?"},
{"date": "27. april 2016", "content": "Les disse sjekklistene for \u00e5 oppdatere deg p\u00e5 risikokrav og risikoomr\u00e5der i skolen. 10 r\u00e5d for \u00e5 m\u00f8te sikkerhetskrav i skolen Unders\u00f8k hvilke krav som gjelder Sjekk skoleeiers ledelsessystem Ikke vent p\u00e5 sjefen Vektlegg kompetanseheving Prioriter ressursbruken Gjennomf\u00f8r risikovurderinger Etabler tiltak H\u00e5ndter hendelser Ta grep om tjenesteutsetting Dersom i tvil, kontakt Senter for IKT i utdanningen I denne slidshare-presentasjonen kan du lese mer om de\u00a010 r\u00e5dene for \u00e5 m\u00f8te sikkerhetskrav i skolen >> Viktige risikoomr\u00e5der i skolen L\u00e6ringsplattformen Det skoleadministrative systemet B\u00e6rbart IT-utstyr (l\u00e6rer) Elektronisk post Spesialundervisning/IOP Nettbaserte tjenester Hjemmesider Lagringsomr\u00e5der Det fysiske l\u00e6ringsmilj\u00f8et \u00abSkolekulturen\u00bb Klikk deg videre til andre artikler og guider om sikkerhet i skolen Databehandleravtale for Feidetjenester Sikker h\u00e5ndtering av personopplysninger i skolen Krav til en vertsorganisasjon i Feide Veiledning til grunnskolens IKT-regler Feide i skolen Identitetsforvaltning Personvern og informasjonssikkerhet Les ogs\u00e5 denne artikkelen om hvordan din skole kommer i gang med IKT >> Illustrasjon: Thinkstockphotos.com", "title": "10 r\u00e5d for \u00e5 m\u00f8te sikkerhetskrav i skolen"},
{"date": "26. april 2016", "content": "Bli med i Den virtuelle matematikkskolen - et niv\u00e5tilpasset oppl\u00e6ringstilbud for deg som g\u00e5r p\u00e5 ungdomsskolen, med visuelle hjelpemiddel og tett oppf\u00f8lging av fagl\u00e6reren. - Den virtuelle matematikkskolen (DVM-U) er en nettbasert skole hvor elever p\u00e5 ungdomstrinnet kan f\u00e5 niv\u00e5tilpasset oppl\u00e6ringstilbud. M\u00e5let er \u00e5 \u00f8ke mestring og motivasjon hos elever p\u00e5 ungdomsskolen med behov for ekstra st\u00f8tte i matematikk, sier Lisbeth Wannebo, fagansvarlig for DVM-U ved Senter for IKT i utdanningen. For elever med behov for mer st\u00f8tte i matematikk fungerer DVM-U som et supplement i undervisningen de f\u00e5r p\u00e5 ungdomsskolen, med alternative l\u00e6ringsstrategier og tett samarbeid med fagl\u00e6reren. Ressurser spisset mot m\u00e5lgruppen Fagl\u00e6rerne kan benytte DVMs fagstoff til tilpasning av l\u00e6restoff i klasserommet, i tillegg til nettundervisning og digitale l\u00e6ringspakker som legger vekt p\u00e5 matematisk forst\u00e5else. - Jeg har brukt l\u00e6ringspakker i DVM-U som lekser for hele klassen for \u00e5 forberede elevene p\u00e5 kommende skoletimer, og jeg har ogs\u00e5 benyttet l\u00e6ringspakker som lekser for enkeltelever som ikke har hengt med i klassens \u00f8vrige progresjon, sier fagl\u00e6rer Dag Roar Espe (bildet under). - Elevene rapporterer at l\u00e6ringspakkene er en god variasjon til \u00abvanlige\u00bb oppgaver som \u201cgj\u00f8r oppgave 1-10 p\u00e5 side 123\u201d. Oppleggene har rimelig definerte l\u00e6ringsm\u00e5l og har en tidsramme som passer godt til hjemmearbeid, legger han til. Visuelle hjelpemidler Med DVM-U f\u00e5r elever som trenger litt mer st\u00f8tte tilgang p\u00e5 visuelle hjelpemidler som filmer, animasjoner og interaktive appleter som illustrerer matematiske fenomener og problemer p\u00e5 en ny m\u00e5te. - DVM-U tar i bruk visuelle hjelpemidler som filmer, animasjoner og simulering for \u00e5 vise matematiske prinsipper p\u00e5 en enkel m\u00e5te. Det er et spennende tillegg til ordin\u00e6r matematikkundervisning, som legger vekt p\u00e5 forst\u00e5else og praktisk bruk i hverdagen, sier Lisbeth Wannebo. S\u00f8knadsfrist 1. juni Se og del kort film om DVM-U >> Se og del kort film om DVM-1T >> DVM og er utviklet av Senter for IKT i utdanningen i samarbeid med Matematikksenteret, p\u00e5 oppdrag fra Kunnskapsdepartementet. Hva vil det si \u00e5 v\u00e6re DVM-U-elev? Eleven f\u00e5r tilgang til visuelle hjelpemidler som filmer, animasjoner og simulering for \u00e5 vise matematiske prinsipper p\u00e5 en enkel m\u00e5te Eleven kan forberede seg til neste matematikk-time ved \u00e5 g\u00e5 gjennom e-leksjoner hjemme L\u00e6reren kan bruke DVM-U til tilpasset undervisning p\u00e5 skolen Eleven kan l\u00e6re i sitt eget tempo, og kan n\u00e5r som helst stoppe opp eller g\u00e5 tilbake om det er noe de lurer p\u00e5 Slik melder du deg p\u00e5 Er du interessert i \u00e5 delta? Ta kontakt med din matematikkl\u00e6rer! Deltakelse i DVM-U er gratis b\u00e5de for elev og for skoler/skoleeiere. Les m er om DVM p\u00e5 dvm.iktsenteret.no", "title": "Trenger du mer st\u00f8tte i matematikk?"},
{"date": "25. april 2016", "content": "- Det b\u00f8r etableres et karriereveiledningstilbud p\u00e5 nett (...)  med informasjon og selvhjelpsressurser og en e-veiledningstjeneste. NOU-en Norge i omstilling - karriereveiledning for individ og samfunn ble lansert i dag. - Et slikt nettsted\u00a0vil bidra til\u00a0a\u030a styrke befolkningens tilgang til n\u00f8ytral og kvalitetssikret informasjon og \u00f8ke tilgangen til profesjonell karriereveiledning, skriver de i\u00a0rapporten som\u00a0i dag ble overlevert\u00a0kunnskapsminister Torbj\u00f8rn R\u00f8e Isaksen. Ekspertutvalget\u00a0har hatt\u00a0i oppdrag av regjeringen \u00e5 utrede et helhetlig system for karriereveiledning. Utvalgets anbefalinger: Det som i dag kalles\u00a0utdannings- og yrkesra\u030adgivning endre navn til karriereveiledning. Karriereveiledere i skolen b\u00f8r defineres som egen stillingskategori, uavhengig av under visningsstillingenes avtaleverk. Utvalget mener stillingene i prinsippet b\u00f8r v\u00e6re hele stillinger, men med rom for lokal fleksibilitet. For a\u030a heve kvaliteten ba\u030ade pa\u030a karriereveiledningen i skolen og pa\u030a undervisningen i karriereveiledningsfagene, foresla\u030ar utvalget at det innf\u00f8res kompetansekrav for karriereveiledere i grunnoppl\u00e6ringen. Det ma\u030a ogsa\u030a satses spesielt pa\u030a videreutdanning for l\u00e6rere som skal undervise i faget utdanningsvalg. Det b\u00f8r ogsa\u030a utvikles et karriereveiledningsfag for elever pa\u030a studieforberedende program i viderega\u030aende oppl\u00e6ring.\u00a0Utvalget mener videre at l\u00e6rlinger b\u00f8r fa\u030a rett til karriere- veiledning pa\u030a linje med ordin\u00e6re elever. For a\u030a styrke den voksne befolkningens tilgang til profesjonell karriereveiledning, mener utvalget det b\u00f8r etableres karrieresentre med tilstrekkelig kapasitet i alle fylker. Utvalget mener en lovfesting er n\u00f8dvendig og foresla\u030ar at fylkeskommunen fa\u030ar en lovpa\u030alagt plikt til a\u030a s\u00f8rge for et tilstrekkelig tilbud om karriereveiledning til alle over 19 a\u030ar. Utvalget mener samarbeid og koordinering pa\u030a karriereveiledningsfeltet er avgj\u00f8rende for a\u030a fa\u030a best mulig nytte av ressursene i karrieresentrene. Partnerskap for karriereveiledning b\u00f8r derfor videref\u00f8res i ny drakt og finansieres gjennom en statlig tilskuddsordning. Bevissthet rundt viktigheten av karriereveiledning i h\u00f8yere utdanning ma\u030a \u00f8kes, og Kunnskapsdepartementet b\u00f8r ta et st\u00f8rre ansvar for det. Utvalget anbefaler at alle l\u00e6resteder ma\u030a ha karrieretjenester. Utvalget anbefaler derfor at det etableres et kompetansepolitisk partnerskap pa\u030a nasjonalt niva\u030a, som en oppf\u00f8lging av arbeidet med nasjonal strategi for kompetansepolitikk. Les hele rapporten her >>", "title": "Norge i omstilling - karriereveiledning for individ og samfunn"},
{"date": "21. april 2016", "content": "IKT-senteret f\u00e5r st\u00f8tte fra en rekke sentrale akt\u00f8rer om videref\u00f8ring som selvstendig senter. I rapporten Kunnskapssektoren sett utenfra (Gjedrem/Fagern\u00e6s, 2016) har det blitt foresl\u00e5tt at Senter for IKT i utdanningen skal sl\u00e5s sammen med Utdanningsdirektoratet, noe IKT-senteret har argumentert mot i sitt h\u00f8ringssvar. N\u00e5 har 114 h\u00f8ringssvar blitt levert til h\u00f8ringsfristen (11. april) og mange gir sin st\u00f8tte for at senteret skal fortsette som et selvstendig organ, direkte underlagt Kunnskapsdepartementet. N\u00e5r det gjelder Gjedrem/Fagern\u00e6s-rapportens anbefalinger som ang\u00e5r Senter for IKT i utdanningen direkte, s\u00e5 konkluderer IKT-senteret i sitt h\u00f8ringssvar at en fusjon med Utdanningsdirektoratet verken vil bidra til \u00e5 oppfylle de overordnete m\u00e5lene som ligger til grunn for mandatet for Gjedrem/Fagern\u00e6s-utvalget, eller bidra til \u00e5 l\u00f8se de problemene og utfordringene som utvalget har identifisert for sektoren. (Senteret for IKT i utdanning sitt h\u00f8ringssvar >>) Det er flere av h\u00f8ringsinstansene som gir helhjertet st\u00f8tte til at IKT-senteret skal fortsette med en selvstendig rolle. Her er et utvalg av disse: N\u00e6ringslivets Hovedorganisasjon: \"NHO opplever i dag at Utdanningsdirektoratet har blitt uforholdsmessig stort p\u00e5 relativ kort tid med en sv\u00e6rt bred portef\u00f8lje.... Generelt sett tror NHO ikke det er hensiktsmessig \u00e5 gi enda flere oppgaver til Utdanningsdirektoratet. NHO mener ... det vil v\u00e6re feil \u00e5 flytte Senter for IKT i grunnoppl\u00e6ringen til Utdanningsdirektoratet. Senteret fungerer i dag meget godt, og har bygget opp et godt fagmilj\u00f8 med den muligheten for desentralisering som fagomr\u00e5det legger til rette for.\" Elevorganisasjonen skriver i sitt h\u00f8ringssvar : \"Elevorganisasjonen mener, med s\u00e6rlig hensyn til Senter for IKT i utdanningen sin oppgave som innovat\u00f8r i kunnskapssektoren, at senteret b\u00f8r forbli et eget organ. ... Utdanningsdirektoratets mange hatter inn mot skolene kan gi et d\u00e5rlig utgangspunkt for \u00e5 v\u00e6re p\u00e5driver for innovasjon og fremme kvalitet.\" \"Det l\u00e5 i gruppens mandat \u00e5 skape et klarere skille mellom policy utvikling, forvaltning, tjenesteproduksjon og tilsyn. Fra elevenes og skolens st\u00e5sted vil det helt klart v\u00e6re motstridende mandatets intensjon \u00e5 sl\u00e5 Senter for IKT sammen med Utdanningsdirektoratet.\" Troms fylkeskommune skriver: \"Senter for IKT i utdanningen driver hovedsakelig med tjenesteproduksjon, mens direktoratet i hovedsak utf\u00f8rer forvaltning og tilsyn, to omr\u00e5der som utvalget mener b\u00f8r skilles fra hverandre. Det er ingen sammenheng mellom utvalgets utfordringsbilde skissert i rapporten, og forslaget om \u00e5 fusjonere Utdanningsdirektoratet med Senter for IKT i utdanningen.\" \"Begrunnelsen for fusjonsforslaget er at Senter for IKT i utdanningens kompetanse og r\u00e5d skal spres p\u00e5 alle fagsektorer. ... En innlemming i Utdanningsdirektoratet og spredning p\u00e5 alle andre fagfelt kan ikke oppfattes som annet enn en pulverisering av det eksisterende fagmilj\u00f8et og det arbeidet som gj\u00f8res ved senteret.\" Institutt for Pedagogikk, Universitetet i Oslo: \"V\u00e5r anbefaling er at det fortsatt b\u00f8r v\u00e6re et eget nasjonalt organ som har ansvar for \u00e5 drive frem, samordne og oversette kunnskap og innovasjon om l\u00e6ring og IKT til gode l\u00f8sninger og implementering i utdanningssektoren... Man trenger en kunnskapsproduserende verdikjede som skaper vilk\u00e5r for innovasjoner i praksis og systematisering av kunnskapsgrunnlaget for bruk av IKT i l\u00e6ring og utdanning. I denne verdikjeden vil Senter for IKT i utdanningen kunne spille en viktig og avgj\u00f8rende funksjon for \u00e5 koordinere og koble ulike initiativ og koblingspunkt mellom praksis og forskning.\" IKT-Norge: \"IKT-Norge er bekymret for at en nedleggelse av, eller implementering av Senter for IKT i utdanningen i andre enheter, vil fjerne fokus fra digital l\u00e6ring. Spesielt er v\u00e5r bekymring knyttet til organiseringen av FEIDE, som viktig infrastruktur for leverand\u00f8rer og brukere.\" Forskerforbundet : \u00ab\u2026mener at Senter for IKT i utdanningen m\u00e5 videref\u00f8res som en egen etat underlagt Kunnskapsdepartementet. \u2026 FoU-arbeidet ved Senter for IKT i utdanningen forutsetter kunnskap om pedagogikk, teknologi og organisering av skole og barnehagevirksomhet. Senterets m\u00e5lgrupper har behov for en kunnskapsbase basert p\u00e5 forskning, og utvikling av denne forutsetter et fagmilj\u00f8 med god bestillingskompetanse mot U/H- og instituttsektorene og evne til \u00e5 vurdere kvalitet og relevans av b\u00e5de nasjonal og internasjonal forskning p\u00e5 feltet. Norsk Tjenestemannslag (NTL) g\u00e5r mot den foresl\u00e5tte fusjonen med Utdanningsdirektoratet: \"Vi mener at kompetansen i Senter for IKT i utdanningen er sentralt for \u00e5 sikre kvalitet i forvaltningen og beslutningsprosesser knyttet til et komplekst omr\u00e5de som IKT i utdanningen. ... NTL mener at barnehageomr\u00e5det, grunnoppl\u00e6ringen og l\u00e6rerutdanningene er best tjent med at virksomheten fortsatt utf\u00f8res av et Senter for IKT i utdanningen organisert som en egen etat underlagt Kunnskapsdepartementet.\" Foreldreutvalget for grunnskolen (FUG) og Foreldreutvalget for barnehagen (FUB): \"\u00c5 samle alle oppgavene slik det er skissert i rapporten, b\u00e5de i forhold til de nasjonale sentrene og Senter for IKT i utdanningen, kan bli omfattende og krevende \u00e5 l\u00f8se for direktoratet. Det er mange oppgaver som forsl\u00e5s lagt til Utdanningsdirektoratet, og FUB og FUG stiller seg sp\u00f8rrende til om det er heldig med en s\u00e5 sterk maktkonsentrasjon.\u00bb Abelia : En viss st\u00f8tte for en sammensl\u00e5ing framkommer hos h\u00f8ringssvaret fra Abelia som \u00f8nsker seg sterkere fokus p\u00e5 IKT i utdanningen - enten det n\u00e5 er med et IKT-senter innenfor eller fristilt fra Utdanningsdirektoratet: \"Vi ser at det kan v\u00e6re fordeler ved \u00e5 legge Senter for IKT i utdanningen under Utdanningsdirektoratet. Det kan bidra til \u00e5 fremme digitale ferdigheter i skoler og barnehager gjennom \u00e5 gi IKT n\u00f8dvendig oppmerksomhet. P\u00e5 den annen side er det fordeler ved \u00e5 opprettholde senteret som en uavhengig faglig institusjon, fordi de kan v\u00e6re langt mer offensive og tydelige i sine budskap og aktiviteter.\" (v\u00e5r utheving) Senter for IKT i utdanningen sitt syn er at en fusjon mellom\u00a0Senter for IKT i utdanningen og Utdanningsdirektoratet verken vil bidra til m\u00e5lene som er satt opp i mandatet for Gjedrem/Fagern\u00e6s-utvalget, eller bidra til \u00e5 l\u00f8se de problemene utvalget har identifisert for sektoren. IKT-senteret ser med glede at vi har st\u00f8tte blant s\u00e5 mange av h\u00f8ringsinstansene i denne motstanden.", "title": "B\u00f8r videref\u00f8re Senter for IKT i utdanningen"},
{"date": "20. april 2016", "content": "Fortjener din skole Innovasjonsprisen? Hvis den kan vise til helhetlig innovativ pedagogisk praksis i bruk av IKT: Send oss en nominasjon. - Innovasjonsprisen er en viktig pris for sektoren. Vi er opptatt av \u00e5 l\u00f8fte frem skoler som jobber helhetlig og innovativt med elevenes l\u00e6ring, sier direkt\u00f8r Trond Ingebretsen ved Senter for IKT i utdanningen. De to vinnerskolene av innovasjonsprisen f\u00e5r ta med l\u00e6rer og elever som kan presentere sin norske skolehverdag med IKT for et internasjonalt publikum. S\u00f8knaden skal inneholde: Beskrivelse av skolens praksis: hvordan skolen arbeider med \u00e5 gj\u00f8re IKT til en viktig faktor i undervisning og l\u00e6ring. Gi eksempler p\u00e5 klasseromsaktivitet som kan demonstreres, og som vil ha interesse for et internasjonalt publikum. Beskrive hvilke verkt\u00f8y eller teknologier som brukes. Har skolen eller klassen samarbeidspartnere p\u00e5 andre skoler, i n\u00e6rmilj\u00f8et eller i n\u00e6ringslivet? Vi tar gjerne imot videopresentasjoner som beskriver deres pedagogiske praksis, men dette er ingen forutsetning. S\u00f8knaden b\u00f8r ikke overstige 6000 tegn. Kontakt Kontakt oss p\u00e5 epost innovasjonsprisen@iktsenteret.no for sp\u00f8rsm\u00e5l eller nominasjoner. Premie Premien er en reise for tre elever og to l\u00e6rere til verdens st\u00f8rste utdanningsmesse BETT London i 25.-28. januar 2017. Elevene fra vinnerskolene skal presentere sin skole og praksis p\u00e5 det skandinaviske fellesarrangementet Nordic@BETT . Arrangementet hadde i fjor n\u00e6r 600 tilh\u00f8rere i en fullstappet sal. Senter for IKT i utdanningen betaler alle kostnader i forbindelse med London-reisen, inkludert hotell og kost etter Statens satser for utenlandsreiser. Tidligere vinnere I 2015 presenterte prisvinnerne Rothaugen skole og Nordahl Grieg videreg\u00e5ende skole, begge fra Hordaland, sin nyskapende praksis p\u00e5 en sv\u00e6rt god m\u00e5te. I 2016 var det 7.-klassingene fra Jong skole i B\u00e6rum kommune som stod p\u00e5 podiet og presenterte arbeidsm\u00e5ter og faglige resultater til stor applaus. Tidsfrister 01.09.2016 - Utlysning 30.09.2016 - S\u00f8knadsfrist for kandidater 04.11.2016 - Offentliggj\u00f8ring av finalister Foto: Thinkstock", "title": "Innovasjonsprisen 2017:  P\u00e5melding har startet"},
{"date": "19. april 2016", "content": "- Internett og nettbruk er en viktig del av mange barn og unges liv, og en kilde til blant annet l\u00e6ring, kreativitet og samhandling med andre mennesker. Likevel er det alt for mange barn og unge som opplever u\u00f8nskede hendelser p\u00e5 nett - og de er ikke er godt nok rustet for \u00e5 h\u00e5ndere det. Det forteller Karoline T\u00f8mte, seniorr\u00e5dgiver ved Senter for IKT i utdanningen og prosjektleder for Dubestemmer.no. 6.april arrangerte Senter for IKT i utdanningen, sammen med Barne-, ungdoms- og familiedirektoratet og Utdanningsdirektoratet , et seminar om digital mobbing og u\u00f8nskede hendelser p\u00e5 nett. Seminaret samlet representanter fra skole- og oppvekstsektoren, politi, ideelle organisasjoner og myndighetspersoner, som alle har til felles at de jobber med barn og unge, og har ansvar og plikt til \u00e5 gi barn og unge et trygt l\u00e6rings- og oppvekstmilj\u00f8, med gode rammer og like muligheter til \u00e5 utvikle seg. M\u00e5let med seminaret var \u00e5 diskutere hvordan ulike sektorer og ansvarspersoner kan jobbe helhetlig og samlet for \u00e5 forebygge, avdekke og h\u00e5ndtere digitale krenkelser og mobbing. Her kan du s e presentasjoner fra seminaret p\u00e5 Slideshare og her finner du opptak av seminaret p\u00e5\u00a0Vimeo >> Statlige grep mot mobbing Mandag denne uken la Kunnskapsminister Torbj\u00f8rn R\u00f8e Isaksen frem regjeringens tiltak mot mobbing , som en oppf\u00f8lging av Djupedalutvalgets NOU 2015:2 . Blant tiltakene som trekkes frem, er \u00f8kt innsats mot digital mobbing og styrket kompetanse hos voksne i skolen, barnehagen og kommunen. Kompetanseheving er ogs\u00e5 et viktig element i ressursen Dubestemmer.no , der det finnes informasjon for b\u00e5de voksne og barn. - Voksne har ansvar for \u00e5 l\u00e6re unge om digital d\u00f8mmekraft, rettigheter og om plikter de har n\u00e5r de bruker sosiale medier, men mange gruer seg for \u00e5 snakke med unge om temaet. Kanskje fordi tenker de at ungdommene kan dette s\u00e5 godt at de ikke har noe \u00e5 bidra med?. Men digital d\u00f8mmekraft handler mye om etikk og folkeskikk, og der har ogs\u00e5 voksne uten digital kompetanse mye \u00e5 bidra med, sier Karoline T\u00f8mte. Samlet innsats mot digital mobbing Karoline T\u00f8mte mener en samlet innsats og mer kunnskap kan bidra til \u00e5 f\u00e5 bukt med den digitale mobbing. Som p\u00e5 andre arenaer der mange mennesker m\u00f8tes, oppst\u00e5r krenkelser, u\u00f8nskede hendelser og mobbing. Begrepet digital mobbing har ulike fortolkninger og omfanget av hendelsene er derfor vanskelig \u00e5 tallfeste. Det vi vet helt sikkert er, uavhengig av begrepsdefinisjoner, at alt for mange barn og unge opplever u\u00f8nskede hendelser p\u00e5 nett og at de ikke er godt nok rustet for det. Det beste det godes fiende? Mobbing er godt dekket b\u00e5de i forskningslitteraturen, i rutinebeskrivelser, veiledninger og reglement. Det som ofte faller utenfor, er hendelser, krenkelser og opplevelser som ikke rammes av definisjonene for tradisjonell mobbing, men som like fullt gir negative konsekvenser for de som rammes. Hendelser som er s\u00e6regne for det digitale, og som synes vanskelige \u00e5 h\u00e5ndtere. Definisjoner av digital mobbing som forutsetter et visst antall gjentagende hendelser eller en tydelig ubalanse i maktforhold, kan fort bli en sovepute for skolen. - Dette fordi alle hendelser og episoder som ikke kan defineres som mobbing vil kunne tillegges mindre vekt og dermed ikke bli behandlet med like stort alvor. Vi vet ogs\u00e5 fra forskning at rollene ikke n\u00f8dvendigvis er stabile og \u00a0tydelig definert. Den som mobber den ene dagen kan selv utsettes for mobbing den neste, sier T\u00f8mte. Behov for kunnskap - I kampen mot mobbing er informasjon, kunnskap, og bevisstgj\u00f8ring viktige grep for \u00e5 skape endring, for \u00e5 redusere omfanget av digital mobbing og bidra til at barn og unge f\u00e5r trygge og gode opplevelser p\u00e5 nett. Det er v\u00e5r oppgave som voksne \u00e5 bidra til at barn og unge blir i stand til \u00e5 ta egne valg basert p\u00e5 kunnskap, slik at gode holdninger blir gode handlinger, sier hun og legger til: - Digital mobbing har ofte sammenheng med mer tradisjonell mobbing, men er kanskje mindre synlig for voksne. Det er derfor ekstra viktig \u00e5 bry seg \u00a0og vise engasjement for barnas liv, ogs\u00e5 n\u00e5r det gjelder de opplevelsene barn og unge har p\u00e5 nett. Det digitale tilf\u00f8rer noen s\u00e6regenheter til sosial samhandling og interaksjon, p\u00e5 godt og vondt. Ved at vi ikke har fysisk n\u00e6rhet til hverandre, kan se reaksjoner og ansiktsuttrykk, mister vi noe av styringsevnen. Vi kan ikke justere adferd etter respons, og det er kanskje ikke s\u00e5 lett \u00e5 forst\u00e5 at det som var ment som en sp\u00f8k faktisk er krenkende eller s\u00e5rende for motparten. Ulike sektorer og ansvarspersoner m\u00e5 arbeide tverrg\u00e5ende, kontinuerlige og helhetlig for \u00e5 forebygge, avdekke og h\u00e5ndtere digitale krenkelser og mobbing. Et felles voksenansvar Det regjeringsnedsatte Djupedalutvalget presiserer i NOU 2015:2 \u201d\u00c5 h\u00f8re til\u201d, at det er behov for en tydeliggj\u00f8ring av begrepsbruken n\u00e5r det gjelder digital mobbing, slik at skolen ikke er fritatt for ansvar for \u00e5 gripe inn i situasjoner fordi handlingene ikke oppfyller vilk\u00e5rene i en mobbedefinisjon. - Oppl\u00e6ringsloven sl\u00e5r fast at skolen har ansvar for \u00e5 gi alle elever en trygg skolehverdag, der de ikke utsettes for verken fysisk eller psykisk mobbing. Mobbing og krenkelser er imidlertid en stor del av mange barn og unges hverdag, og kan f\u00f8re til alvorlige konsekvenser for l\u00e6ring, fritid og barn og unges fysiske og psykiske velv\u00e6re, sier Karoline T\u00f8mte. Alvorlige konsekvenser - De sv\u00e6rt alvorlige utfallene av mobbesaker den siste tiden minner oss om v\u00e5re forpliktelser til \u00e5 f\u00e5 p\u00e5 plass gode holdninger og konkrete handlinger fra skoleeier, skoleledelse, l\u00e6rere, barnevern, familievern, helsepersonell og andre profesjonelle voksen, slik at vi sikrer barn og unge et skolemilj\u00f8 og en oppvekst uten krenkelser, mobbing, trakassering og andre u\u00f8nskede hendelser. Barn og unge m\u00e5 oppleve at de lyttes til og at de f\u00e5r hjelp n\u00e5r de er i vansker. Opplevelsen av krenkelse, mobbing og trakassering skal alltid tas p\u00e5 alvor p\u00e5 elevens premisser. Det skal det nytte \u00e5 si i fra, sier hun og konstaterer: - Alle voksne som jobber med barn og unge har ansvar og plikt til \u00e5 gi barn og unge et trygt l\u00e6rings- og oppvekstmilj\u00f8. Denne oppfordring er til deg jobber med barn og unge, enten det er i skole, barnevern eller oppvekst, som er foreldre eller i form av andre roller har ansvar for barn og unge. Vi trenger mer kunnskap om hva digital mobbing er, hvordan vi kan h\u00e5ndtere det og hva som skal til for \u00e5 redusere omfanget. Du har ikke alltid kontroll over hvordan andre oppf\u00f8rer seg p\u00e5 nett. Men du kan i mange situasjoner velge hva du selv gj\u00f8r. Se en kort film om digital d\u00f8mmekraft og Du bestemmer >> P\u00e5 dubestemmer.no finner du filmer, fagtekster, diskusjonsoppgaver og mye mer om nettvett, personvern og digital d\u00f8mmekraft.", "title": "Samlet innsats mot digital mobbing"},
{"date": "17. april 2016", "content": "-  H\u00f8yt presterende elever har ogs\u00e5 behov for tilpasset undervisning. Vi vet at mange elever ikke f\u00e5r store nok utfordringer i matematikkfaget og kjeder seg i timene. Det sier Frode L\u00f8bersli ved Senter for IKT i utdanningen. Den virtuelle matematikkskolen er en nettbasert skole hvor elever p\u00e5 ungdomstrinnet kan f\u00f8lge matematikk 1T p\u00e5 videreg\u00e5ende niv\u00e5, i tillegg til fagene p\u00e5 ungdomsskolen. - Den virtuelle matematikkskolen gir disse elevene et tilbud uansett hvor de bor, legger han til. Edvarda Harnes er elev i Den Virtuelle matematikkskolen i dag, og hun syntes det var oppfriskende \u00e5 f\u00e5 g\u00e5 videre med 1T: - Favorittfaget mitt har blitt matematikk etter at jeg tok DVM-1T. Ved \u00e5 ta DVM-1T kan du f\u00e5 utfordringer som gj\u00f8r matematikken mye mer spennende. \u00a0Jeg anbefaler alle som mestrer ungdomsskolematematikken \u00e5 s\u00f8ke DVM-1T!, sier hun. Se og del kort film om DVM-1T >> Omvendt undervisning DVM-1T bruker omvendt undervisning som pedagogisk modell. Dette inneb\u00e6rer at elevene g\u00e5r igjennom fagstoffet som en leksjon p\u00e5 nett f\u00f8r klasseromsundervisningen. P\u00e5 denne m\u00e5ten kan man legge vekt p\u00e5 diskusjon og problemsl\u00f8sning i undervisnings\u00f8ktene. - Det er utrolig deilig \u00e5 g\u00e5 ut av hver matematikkleksjon og virkelig kjenne at jeg kan noe jeg ikke kunne f\u00f8r jeg startet leksjonen, sier Max Aidann Mulhall-Biseth, DVM-1T-elev. Undervisnings\u00f8ktene foreg\u00e5r i et virtuelt klasserom, med egen nettl\u00e6rer og medelever p\u00e5 samme faglige niv\u00e5. Der kan elevene g\u00e5 rett p\u00e5 de morsomme og krevende matematikkproblemene, og diskutere fagstoffet i elevgrupper. - For meg har det g\u00e5tt relativt fort og enkelt \u00e5 ta DVM-1T. Timene blir tatt opp s\u00e5 du kan se de senere - \u00a0det er ekstremt praktisk om det er noe du sliter med \u00e5 f\u00e5 inn, eller hvis du skulle g\u00e5 glip av en time, forteller Mulhall-Biseth. Jobber selvstendig - Gjennom innsats i DVM-1T kan man ligge ett \u00e5r foran i matematikk n\u00e5r man begynner p\u00e5 videreg\u00e5ende. Dessuten er man mer forberedt p\u00e5 det som kreves som student p\u00e5 h\u00f8yskole eller universitet, fordi man har mer erfaring med \u00e5 jobbe selvstendig, forteller Edvarda Harnes. I det virtuelle klasserommet er det elever fra ulike skoler, p\u00e5 samme niv\u00e5 som en selv. Formelt blir eleven tatt opp ved en videreg\u00e5ende skole. - I dag deltar elever fra Finmark, Troms, Nordland, S\u00f8r-Tr\u00f8ndelag, M\u00f8re og Romsdal, Hordaland, Rogaland, Vest-Agder, Vestfold, Buskerud, Oppland og Hedmark. Fra h\u00f8sten av er dette et nasjonalt tilbud, da er det ikke fylket men klassen som er utgangspunkt for organiseringen. Her blir elevene delt inn i klasser p\u00e5 25 elever, fortsatt prim\u00e6rt etter fylkestilh\u00f8righet men ogs\u00e5 etter behov, sier Frode L\u00f8bersli. Slik melder du deg p\u00e5 Er du interessert i \u00e5 delta? Ta kontakt med din matematikkl\u00e6rer! Les mer om DVM p\u00e5 dvm.iktsenteret.no Hva vil det si \u00e5 v\u00e6re DVM-1T-elev? Eleven tar faget Matematikk 1T p\u00e5 videreg\u00e5ende samtidig som han eller hun fullf\u00f8rer ungdomsskolen I det virtuelle klasserommet er det elever fra ulike skoler, som er like interessert i matematikk. Formelt vil eleven bli elev ved en viderg\u00e5ende skole DVM-1T bygger p\u00e5 omvendt undervisning: Elevene g\u00e5r f\u00f8rst gjennom fagstoff hjemme i form av videoer, animasjoner, tekst og oppgaver, og sender tilbakemelding til l\u00e6reren, som tilpasser undervisningen etter elevenes behov. Fakta om DVM DVM er et gratis nettbasert supplement til den ordin\u00e6re matematikkundervisningen p\u00e5 ungdomsskolen for \u00e5 gi elevene mer motiverende og bedre tilpasset oppl\u00e6ring: DVM tilbys elever med behov for mer st\u00f8tte i matematikk (DVM-U) og elever med behov for st\u00f8rre utfordringer i matematikk (DVM-1T) (som denne artikkelen handler om) DVM-1T er et nettbasert undervisningsopplegg for elever med h\u00f8y m\u00e5loppn\u00e5else i matematikk p\u00e5 ungdomstrinnet DVM er utviklet av Senter for IKT i utdanningen i samarbeid med Matematikksenteret, p\u00e5 oppdrag fra Kunnskapsdepartementet. DVM har eksistert i tre \u00e5r og har oppn\u00e5dd gode resultater DVM-1T vil ta opp elever fra hele landet, men elver fra deltakende fylker vil ha prioritet. Filmen er \u00e8n av to filmer om DVM. Den andre handler om DVM-U, og den finner du ogs\u00e5 i senterets Vimeokatalog >>", "title": "Elever i ungdomsskolen f\u00e5r spennende nye utfordringer med virtuell matematikkskole"},
{"date": "14. april 2016", "content": "Eides\u00e5sen barnehage bruker digitale verkt\u00f8y bevisst og m\u00e5lrettet sammen med barna til l\u00e6ring. Med edderkopp-prosjektet Eddi Peddi har de jobbet over lang tid med \u00e5 kombinere naturfaglig tema med barnas interesse for edderkopper. - Eides\u00e5sen barnhehage har vist at digitale hjelpemidler \u00e5pner for nye muligheter til \u00e5 arbeide med temaer innenfor rammeplanen p\u00e5 en m\u00e5te som b\u00e5de engasjerer barna, de ansatte og foreldre.\u00a0 Det sier Trond Ingebretsen, direkt\u00f8r i Senter for IKT i utdanningen, og gratulerer ansatte og barna ved Eides\u00e5sen barnehage med Digital barnehagepris for 2016. (P\u00e5 bildet: Tina Bay og Wenche Jordal under \u00e5rets NKUL-konferanse i Trondheim) Fokus p\u00e5 lek og l\u00e6ring Eides\u00e5sen barnehage har siden oppstarten i 1991 hatt fokus p\u00e5 lek og l\u00e6ring ved \u00e5 ta i bruk naturen. Samtidig som rammeplanen og alle de andre fagomr\u00e5dene blir jobba med \u00f8nsker de \u00e5 gi plass til barnas innspill og interesser. - Jeg er glad for at mine kolleger har tatt denne utfordringen, det \u00e5 lage animasjonsfilm var nytt for mange i barnehagen. Denne metoden \u00e5 bruke IKT p\u00e5 i l\u00e6ringen til barna, blir en m\u00e5te vi vil jobbe mer med framover. De ansatte er undrende og lekende, sammen med ungene, og takh\u00f8yden er stor for \u00e5 pr\u00f8ve og \u00abfeile\u00bb, sier styrer Wenche Jordal. Barnehagen har utnyttet digitale verkt\u00f8y som bilder og animasjonsfilm som m\u00e5te \u00e5 presentere temaet p\u00e5. Prosessen med \u00e5 lage en animasjonsfilm om edderkoppen har v\u00e6rt spennende, og b\u00e5de ansatte og barna har v\u00e6rt involvert. Her kan du se animasjonasfilmen Eddi Peddi >> (P\u00e5 bildet:\u00a0Tina Bay og Wenche Jordal sammen med senterets direkt\u00f8r Trond Ingebretsen, under formell utdeling av prisen.) Senteret fikk inn 10 bidrag som ble vurdert og bed\u00f8mt av en jury best\u00e5ende av: Nina B\u00f8lgan, pensjonert f\u00f8rsteamanuensis\u00a0 og engasjert IKT-ildsjel Marianne Undheim, assisterende styrer i Kleppe friluftsbarnehage (representant fra fjor\u00e5rets vinner) Lene Karin Wiberg, avdelingsleder ved Senter for IKT i utdanningen Vinneren ble vurdert ut i fra f\u00f8lgende kriterier: God dokumentasjon av prosessen og m\u00e5lsetningene satt for prosjektet m\u00e5 v\u00e6re vedlagt. Barna er medvirkende og produsenter i prosjektet. Har et bevisst og balansert forhold til bruk av de digitale verkt\u00f8yene, herunder at barnas personvern er godt ivaretatt. Prosjektet m\u00e5 v\u00e6re forankret i et eller flere fagomr\u00e5der fra Rammeplanen for barnehagen. Prosjektet som vises frem og s\u00f8kes for m\u00e5 v\u00e6re fullf\u00f8rt. Uferdige prosjekt vil ikke bli vurdert. Juryens begrynnelse Juryen vil trekke frem f\u00f8lgende fra sin begrunnelse for at Eides\u00e5sen barnehage er verdige vinnere av senterets barnehagepris 2016: Eides\u00e5sen barnehage viser tydelig at de tar barns medvirkning p\u00e5 alvor og er et flott eksempel p\u00e5 hvordan man med dyktige pedagoger kan la barnas interesse styre prosessen med et godt resultat! Eddi Peddi-prosjektet startet ved at de ansatte lot et initiativ fra et barn vokse frem; -fra funnet av en liten edderkopp til et stort tverrfaglig og kreativt prosjekt. Dokumentasjonen viser p\u00e5 en god m\u00e5te hvordan de klarer \u00e5 flette samme b\u00e5de de pedagogiske, faglige og teknologiske aspektene ved et slikt prosjekt. De har variert arbeidsm\u00e5tene og tilrettelagt for et stort mangfold av varierte aktiviteter. Det fremkommer tydelig at barna har blitt involvert og har deltatt i det meste av aktivitetene tilknyttet prosjektet og filmen, og de har jobbet i b\u00e5de sm\u00e5 og store grupper underveis. Juryen syns det er spennende at prosjektet og filmen har fokus p\u00e5 b\u00e5de fakta, fantasi og fortelling, og at prosjektet resulterte i flere ulike produkter \u2013fra det konkrete til det digitale. Det er tydelig at barna har l\u00e6rt mye gjennom prosjektet, alt fra \u00e5 finne fakta om edderkoppen til \u00e5 l\u00e6re hvordan man lager en god fortelling. Ut ifra dokumentasjonen ser det ut som prosjektet fikk stort fokus p\u00e5 avdelingen, blant annet gjennom produkter og bilder som ble hengt opp p\u00e5 veggene, og planer om filmfremvisning for foreldre. Juryen vil ogs\u00e5 trekke frem at de i prosjektet p\u00e5 en god m\u00e5te har f\u00e5tt frem sin egen tekniske kompetanse og beskrevet hva de har gjort for \u00e5 l\u00e6re og bli tryggere i bruken av digitale verkt\u00f8y. Vinneren viser ogs\u00e5 at de har v\u00e6rt veldig bevisst p\u00e5 barnas personvern, og blant annet har vektlagt \u00e5 ha anonymiserte bilder. Alt i alt har pedagogisk leder Tina Bay, p\u00e5 vegne av ansatte og barna p\u00e5 avdeling Bj\u00f8rk i Eides\u00e5sen barnehage, vist at de i konkurranse med flere andre dyktige barnehager er en verdig vinner av senterets digitale barnehagepris 2016. Vinnerne av den f\u00f8rste digitale barnehageprisen til Senter for IKT i utdanningen var Kleppe friluftsbarnehage. >>", "title": "Digital barnehagepris til Eides\u00e5sen barnehage"},
{"date": "13. april 2016", "content": "Ungdomsskoleelever p\u00e5 146 skoler over hele landet vil fra h\u00f8sten f\u00e5 tilbud om programmering som valgfag. \u2013 Programmering blir en stadig viktigere ferdighet, og vi legger n\u00e5 til rette for at flere kan l\u00e6re \u00e5 kode allerede p\u00e5 ungdomsskolen, sier kunnskapsminister Torbj\u00f8rn R\u00f8e Isaksen i en pressemelding. L\u00e6rerne p\u00e5 skolene som deltar i fors\u00f8ket f\u00e5r gode muligheter til \u00e5 \u00f8ke sine teknologiske kunnskaper - Senter for IKT i utdanningen skal blant annet utvikle en ny MOOC (nettbasert kurs) i programmering for l\u00e6rere. Er du l\u00e6rer? Og vil vite mer om det nye valgfaget? I denne Facebook-gruppa diskuterer l\u00e6rere programmering i skolen >> Viktig ferdighet i 21. \u00e5rhundre - Kunnskap om programmering henger sammen med ferdigheter som blir viktige for det 21. \u00e5rhundre. Programmering fremmer blant annet probleml\u00f8sning, samarbeid, analytisk tenkning og kreativitet, sa Kristine Sevik ved Senter for IKT i utdanningen til Kommunal Rapport da nyheten om det nye valgfagtilbudet ble kjent. \u2013 Faget handler om at barn og unge skal forst\u00e5 det samfunnet vi er en del av, et samfunn der teknologi finnes overalt. Ved \u00e5 l\u00e6re grunnleggende programmering,kan de skape digitalt innhold og digitale tjenester. M\u00e5let er ikke bare \u00e5 bli bedre programmerere, men \u00e5 forst\u00e5 muligheter og begrensninger ved digitale enheter som omgir oss, sa hun. For mer informasjon - se l\u00e6replanen >> Fakta om programmring som valgfag Pilotprosjektet med programmering valgfag starter skole\u00e5ret 2016-2017, og varer til og med skole\u00e5ret 2018-2019. 146 skoler fordelt p\u00e5 53 kommuner f\u00e5r delta i fors\u00f8ket. I alt s\u00f8kte 74 kommuner og 9 friskoler om \u00e5 v\u00e6re med. Skolene f\u00e5r st\u00f8tte fra Utdanningsdirektoratet og Senter for IKT i utdanningen. Regjeringen har satt av 15 millioner kroner over tre \u00e5r til fors\u00f8ket. Noen kommuner og skoler som deltar f\u00e5r \u00f8konomisk st\u00f8tte. I 2016 f\u00e5r skoleeiere som mottar st\u00f8tte tildelt kr 75 000. I tillegg f\u00e5r de kr 25 000 per skole, n\u00e5r mer enn \u00e9n skole deltar. Les mer om prosjektet p\u00e5 Utdanningsdirektoratets sider >> Oversikt over alle skoler som f\u00e5r delta i prosjektet med koding som valgfag.", "title": "Programmering blir valgfag i ungdomsskolen"},
{"date": "11. april 2016", "content": "Skular som har innf\u00f8rt teknologi i sine l\u00e6ringsprosessar ser at fleire elevar med forskjellige utgangspunkt klarar \u00e5 halde seg motiverte, og dei f\u00e5r l\u00e6re i sitt eige tempo. Smart l\u00e6ring er n\u00e5r elevane f\u00e5r lukkast ut i fr\u00e5 sine eigne f\u00f8resetnader. Jong Skole er ein av skulane som har lukkast \u00e5 ta i bruk teknologi p\u00e5 ein smart m\u00e5te, og resultatet er overveldande. Skulen f\u00f8rte i 2014 inn eigne nettbrett til alle elevar fr\u00e5 1. til 7. klasse . No er nettbrett hovudverkt\u00f8yet, og alt anna, som tradisjonelle l\u00e6reb\u00f8ker, er reine supplement. \u2013\u00a0 Elevane brukar teknologi p\u00e5 fritida til spel, kommunikasjon og underhaldning. Det er dette som motiverer og engasjerer dei. Med smart bruk av teknologi i l\u00e6ringa har vi sett at elevane i f\u00f8rsteklasse les som tredjeklassingar. Dei knekk lesekoden tidlegare enn nokon gong, fordi dei brukar nettbrett fr\u00e5 dag \u00e9in, seier S\u00f8mme. \u2013 Vi ser at elevane er meir motiverte, og meistrar meir enn f\u00f8r. Men ogs\u00e5 leiinga og l\u00e6rarane ved skulen arbeider meir effektivt. I staden for at alle m\u00e5 finne opp kruttet kvar gong, har vi skapt ein god delingskultur som alle har nytte av, seier S\u00f8mme. Med IKT i undervisninga er det ogs\u00e5 lett \u00e5 dele materiale og undervisningsopplegg med andre skular, med ein stor breidde i program og applikasjonar som baserer seg p\u00e5 l\u00e6replanen. \u2013 \u00a0Senter for IKT i utdanninga har ein viktig ressursbank, og er ei god st\u00f8tte for oss som har teke i bruk teknologi i undervisninga. Det er fantastisk at vi har ei slik kjelde til inspirasjon og ressursar, seier S\u00f8mme. Se opptak fra frokostseminaret #\u200e iktfrokost\u202c om framtidens l\u00e6ring her >> Brukar ikkje l\u00e6reb\u00f8ker \u2013 karakterane blir betre Hundsund skole brukar heller ikkje l\u00e6reb\u00f8ker, men PC-ar og nettbrett. \u2013 Det er viktig at alle dreg i same retning og at b\u00e5de l\u00e6rarar, leiinga, studentar og ikkje minst foreldre er med p\u00e5 utviklinga. \u2013 Det er lettare og raskare \u00e5 jobbe med same materialet p\u00e5 dei same plattformane, i staden for \u00e5 gjere arbeidet individuelt og s\u00e5 klippe og lime det saman etterp\u00e5. Det er meir effektiv tidsbruk b\u00e5de for elevar og l\u00e6rarar, seier rektor Hans-Marius Christensen. Avgangskullet i 2015 var det f\u00f8rste kullet p\u00e5 Hundsund skole som har brukt digitale l\u00e6ringsverkt\u00f8y gjennom heile l\u00f8pet, og resultatet er p\u00e5fallande. \u2013 Ein observasjon vi gjorde i 2015 var at karakterniv\u00e5et var jamt h\u00f8gare enn tidlegare, seier Christensen. If\u00f8lgje Christensen har digitale l\u00e6ringsmetodar blitt godt innarbeidd. \u2013 Teknologien har blitt ein s\u00e5 naturleg del av undervisninga at vi f\u00e5r problem med \u00e5 svare n\u00e5r folk sp\u00f8r kva vi har gjort som fungerer s\u00e5 bra, seier Christensen. L\u00e6rer kjeldekritikk Eitt av skuleverket sine st\u00f8rste oppg\u00e5ver er \u00e5 sette elevar i stand til \u00e5 m\u00f8te ein arbeidsmarknad som ingen anar korleis kjem til \u00e5 sj\u00e5 ut om 10 \u00e5r. Dette er ein av grunnane til at Teglverket skole er opptekne av at elevane skal meistre digitale l\u00e6ringsverkt\u00f8y \u2013 og \u00e5 orientere seg i mylderet av kjelder der ute. \u2013 Det fins visse ferdigheiter elevane treng \u00e5 ha i framtidas arbeidsmarknad, og skulen m\u00e5 legge til rette for dette. Teknologi har ein naturleg plass her, seier Rektor Elisabeth Palmgren ved Teglverket skole. Dagens informasjonssamfunn gjer at rett bruk av kjelder, og ikkje minst god kjeldekritikk er nyttig l\u00e6rdom for elevar. D\u00e5 nyttar det ikkje \u00e5 legge opp undervisninga p\u00e5 gamlem\u00e5ten. \u2013 Vi m\u00e5 slutte servere elevane svaret. Fasiten er berre eit tastetrykk unna. Ved smart bruk av IKT i undervisninga set vi elevane i stand til \u00e5 tenke sj\u00f8lve, dei evnar \u00e5 produsere ny kunnskap, og ikkje minst bli kjeldekritiske. Derfor satsar vi digitalt, fastsl\u00e5r Palmgren. Teglverket Skole opplever at b\u00e5de undervisning og administrasjon er gjort lettare ved hjelp av digitale l\u00e6remetodar. \u2013 Eg har vore l\u00e6rar i 16 \u00e5r, og har aldri opplevd ein s\u00e5 effektiv planlegging av undervisninga. IKT m\u00e5 heller ikkje vere eit eige fag, men implementerast som undervisningsmetode i alle fag. F\u00f8rst n\u00e5r dette er gjort, kan ein seie at ein har tatt i bruk IKT i skulen, seier Palmgren. \u2013 Teknologi l\u00f8yser ikke alt, men bruken gjer det Senter for IKT i utdanninga er opptekne av \u00e5 legge til rette for samarbeid i IKT-n\u00e6ringa i Noreg, blant dei den nyoppstarta n\u00e6ringsklyngja Oslo EdTech Cluster. Oslo Edtech Cluster jobbar for kommersialisering og eksport av norske n\u00e6ringsteknologiar, s\u00e5kalla EdTech. Dei jobbar for utvikling, vekst og internasjonalisering av norske edtech-selskap. \u2013 EdTec-bedriftene som jobbar med l\u00e6ringsteknologi i Noreg har stor nytte av \u00e5 samarbeide. Vi er best rusta til \u00e5 styrke den norske EdTech-n\u00e6ringa ved \u00e5 l\u00e6re av kvarandre og bygge kvarandre opp, seier leiar for Oslo EdTech Cluster, Hege Tollerud. \u2013 Fornuftig bruk av teknologi i norsk skule skjer ikkje av seg sj\u00f8lv, men vi er p\u00e5 veg.\u00a0 Skaparar av l\u00e6ringsteknologi samarbeider med pedagogar for \u00e5 tilpasse l\u00e6ringsprogram til l\u00e6replanane , til stor nytte og glede for skulane, seier Tollerud. Ogs\u00e5 Tollerud er overtydd om at sj\u00f8lve teknologien \u00e5leine ikkje kan betre skulekvardagen til b\u00e5de l\u00e6rarar og elevar, men rett bruk kan ha alt \u00e5 seie for effektivitet, motivasjon og god l\u00e6ring. \u2013 Ein nyttig tanke for skulane er \u00e5 gl\u00f8yme at det handlar om teknologi. Det handlar om \u00e5 l\u00e6re faga p\u00e5 best mogleg m\u00e5te, og dette skal teknologien legge til rette for. Det handlar om \u00e5 bruke smarte l\u00e6ringsmetodar som i dag er mange, og tilgjengelege. Eg f\u00e5r ikkje sagt dette nok \u2013 teknologien l\u00f8yser ikkje alt, men bruken gjer det, seier Tollerud. Denne teksten er skrevet av Susanne Egset p\u00e5 vegne av Senter for IKT i utdanninga under frokostseminar om framtidens l\u00e6ring . Hun har ogs\u00e5 tatt bildene.", "title": "\u2013 Teknologi l\u00f8yser ikkje alt, men bruken gjer det"},
{"date": "11. april 2016", "content": "- Ein kan ikkje berre plassere ein skjerm framfor elevane og s\u00e5 tru at digitaliseringa er ferdig innf\u00f8rt. Magien skjer ikkje f\u00f8r heile l\u00e6ringsprosessen er digital. Det\u00a0seier Trond Ingebretsen, direkt\u00f8r for Senter for IKT i utdanninga.\u00a0Fokuset p\u00e5 sj\u00f8lve teknologien m\u00e5 bort, og vi m\u00e5 istaden snakke om smartare l\u00e6ringsprosessar, if\u00f8lgje Ingebretsen. \u2013 Vi m\u00e5 ta knekken p\u00e5 oppfatninga av at IKT i skulen kun betyr \u00e5 innf\u00f8re distraherande skjermar framfor ansikta til elevane, medan den tradisjonelle tavleundervisninga g\u00e5r sin gang framme i klasserommet. IKT i skulen handlar om \u00e5 bruke teknologien i undervisninga p\u00e5 ein heilt annan m\u00e5te, seier Ingebretsen. (P\u00e5 bildet: Trond Ingebretsen / Senter for IKT i utdanninga,\u00a0Anita Traaseth / Innovasjon Noreg,\u00a0Heidi Austlid / IKT-Noreg og\u00a0Hege Tollerud / Oslo Edtech Cluster.) Uante moglegheiter 30 % av 15-\u00e5ringar manglar grunnleggande digitale evner ( ICILS 2013 ), og vi veit at motivasjonen til elevane dalar i takt med alderen. Born startar skulegangen fulle av l\u00e6relyst, og s\u00e5 g\u00e5r det jamnt nedover. \u2013 Feil bruk av IKT skapar uro og eit d\u00e5rleg l\u00e6ringsmilj\u00f8. Men dersom ein brukar det systematisk som ein del av l\u00e6ringa, kan denne trenden snu. \u2013\u00a0 Med dette bakteppet er det naivt \u00e5 tru at ein passiv innf\u00f8ring av teknologi i skulen er l\u00f8ysinga. Teknologien er berre verkt\u00f8yet som skal gjere sj\u00f8lve undervisninga meir effektiv, motiverande og tilpassa kvar enkelt elev, og vi har uante moglegheiter for dette i dag, seier Ingebretsen. \u2013 Kan stoppe fr\u00e5fallet i skulen Direkt\u00f8r i IKT Norge , Heidi Austlid, meiner IKT som l\u00e6ringsmetode i alle delar av skulen ikkje berre er positiv \u2013 men naudsynt: \u2013 \u00c5 ta i bruk teknologi i undervisninga er den einaste m\u00e5ten \u00e5 tilpasse l\u00e6ring til kvar enkelt elev. Born brukar digitale verkt\u00f8y i stor skala utanfor skulen, og den motivasjonen og engasjementet m\u00e5 overf\u00f8rast i l\u00e6ringssamanheng, seier Austlid. \u2013\u00a0 Dersom undervisninga er motiverande og tilpassa niv\u00e5et til elevane, som digitale l\u00e6ringsverkt\u00f8y legg godt til rette for, kan dette hjelpe p\u00e5 fr\u00e5fallet i skulen. Elevar fell ikkje fr\u00e5 fordi dei er dumme, men fordi dei ikkje f\u00e5r bra nok l\u00e6ring, seier ho. \u2013\u00a0 Vi ser at resultata til skulane som brukar digital l\u00e6ring har ein enormt positiv effekt. Sj\u00f8lv har eg ein fem\u00e5ring som har knekt lesekoden. Det er ikkje fordi vi sit og puggar ilag, men fordi ho spelar eit l\u00e6ringsspel p\u00e5 nettbrett som ho syns er morosamt, seier Austlid. Se opptak fra frokostseminaret #\u200e iktfrokost\u202c om framtidens l\u00e6ring her >> Feiloppfatningar av kva IKT i utdanninga inneber \u2013\u00a0 Det betyr ikkje at vi dyttar teknologi inn i skulen og s\u00e5 l\u00f8yser alt seg. F\u00f8rst n\u00e5r utstyret fyllast med innhald, og gode ressursar blir tilpassa den digitale arbeidsm\u00e5ten born og ungdom allereie er komfortable med og let seg motivere av, d\u00e5 kan vi seie at vi har lukkast, fastsl\u00e5r ho. \u2013 Senter for IKT i utdanninga er viktig for \u00e5 formidle kva som eksisterer av digitale l\u00e6ringsverkt\u00f8y der ute. Senteret skapar ein n\u00e6rleik mellom brukar og leverand\u00f8r som er nyttig n\u00e5r ein skal utvikle og tilby l\u00e6ringsprogram til bruk i skulen, seier ho. If\u00f8lgje unders\u00f8kinga ICILS2013 \u00f8nskar 80 % av l\u00e6rarane i ungdomsskulen \u00e5 ta i bruk IKT for \u00e5 betre den pedagogiske praksisen, men kompetansen manglar. IKT-senteret bist\u00e5r i dag 100 000 l\u00e6rarar, 3500 skular og 6200 barnehagar med \u00e5 bygge digital kompetanse. \u2013 Det er naudsynt at l\u00e6rarar f\u00e5r oppl\u00e6ring i IKT i skulen, og at dette handlar om nye metodar for l\u00e6ring, ikkje berre innf\u00f8ringar av nettbrett og PC-ar. Ein digital kompetent skule gir store muligheiter for b\u00e5de l\u00e6rarar, elevar og n\u00e6ringa. Vi har alle eit felles m\u00e5l, seier Trond Ingebretsen. Denne teksten er skrevet av Susanne Egset p\u00e5 vegne av Senter for IKT i utdanninga under frokostseminar om framtidens l\u00e6ring . Hun har ogs\u00e5 tatt bildene.", "title": "Fokuset p\u00e5 teknologien m\u00e5 bort"},
{"date": "31. mars 2016", "content": "- MatematikkMOOC er Norges desidert st\u00f8rste videreutdanningstilbud for matematikkl\u00e6rere;  297 l\u00e6rere startet p\u00e5 studiet i fjor h\u00f8st. - I januar 2016 besto 85 prosent av disse den f\u00f8rste eksamen, forteller \u00d8ystein Nilsen (foran p\u00e5 f\u00f8rste bildet) ved Senter for IKT i utdanningen. - Dette 100 prosent nettbaserte\u00a0MatematikkMOOC-tilbudet har \u00e5pnet muligheter for \u00e5 tenke annerledes n\u00e5r det gjelder fleksible og gode videreutdanninger for l\u00e6rere, sier Nilsen og legger til: - Dette studietilbudet gir \u00f8kt undervisningskompetanse i matematikk for l\u00e6rere p\u00e5 mellomtrinnet og er en suksesshistorie! P\u00e5 oppdrag fra Kunnskapsdepartementet har senteret i samarbeid med Norges arktiske universitet (UiT) og NTNU utviklet og gjennomf\u00f8rer n\u00e5 en MOOC for matematikk 2. H\u00f8sten 2016 starter et nytt MOOC-tilbud basert p\u00e5 samme modell i samarbeid med Universitetet i Agder for matematikk 1, for l\u00e6rere i grunnskolen1. - 7. trinn. Erfaringssamling denne uken Onsdag denne uken var veilederne fra UiT og NTNU samlet for \u00e5 utveksle erfaringer og dokumentere suksessfaktorene fra den p\u00e5g\u00e5ende MatematikkMOOC e n . - Alle deltakerne p\u00e5 denne ukens samling bidrar med sine erfaringer. Tema som hvilke arbeidsoppgaver veilederrollen inneb\u00e6rer, hvordan ulike samarbeidsformer har fungert, og hvordan arbeidet er organisert ved de to l\u00e6rerutdanningene diskuteres ivrig, forteller Eirik \u00d8vernes, prosjektleder for MatematikkMOOC ved Senter for IKT i utdanningen. Nettbasert stedsuavhengig tilbud MatematikkMOOC er et nettbasert stedsuavhengig tilbud om gratis etter- og videreutdanning i matematikk 2 for 1. - 7. trinn i samarbeid med Norges arktiske universitet (UiT) og H\u00f8gskolen i S\u00f8r-Tr\u00f8ndelag (HiST). - UiT tilbyr videreutdanningstilbudet for matematikk 2 videre fra h\u00f8sten 2016. I v\u00e5rt mandat ligger det \u00e5 spre denne moocbaserte modellen for videreutdanning videre nasjonalt. I f\u00f8rste omgang gjennom et nytt tilbud med 30 studiepoeng i Matematikk 1, for 1.-7.trinn i samarbeid med Universitetet i Agder (UiA), forteller Nilsen. Tilstede p\u00e5 dagens samling: Veiledere, studieledere og instituttleder for Institutt for l\u00e6rerutdanning og pedagogikk ved UiT og studieledere, veiledere og dekan fra NTNU, sammen med prosjekgruppa p\u00e5 Senter for IKT i utdanningen og to representanter fra NIFU.", "title": "Suksess med videreutdanninger for l\u00e6rere"},
{"date": "18. mars 2016", "content": "Det KD-oppnevnte Gjedremutvalget foresl\u00e5r \u00e5 sl\u00e5 sammen Utdanningsdirektoratet og Senter for IKT i utdanningen, hvilket betyr en nedleggelse av senteret. Senteret har skrevet et utkast til h\u00f8ringssvar, hvor vi argumenterer for at utdanningssektoren fortsatt trenger senteret. Vi \u00f8nsker tilbakemelding fra sektoren p\u00e5 v\u00e5r argumentasjon. Send oss gjerne tilbakemeldinger p\u00e5 info@iktsenteret.no Her finner du rapporten Kunnskapssektoren sett utenfra (Gjedrem/Fagern\u00e6s-utvalget) Les senterets utkast til h\u00f8ringssvar her >>", "title": "Gjedrem/Fagern\u00e6s-utvalget foresl\u00e5r \u00e5 legge ned Senter for IKT i utdanningen"},
{"date": "16. mars 2016", "content": "Ogs\u00e5 i \u00e5r f\u00e5r elever p\u00e5 ungdomstrinnet mulighet \u00e5 ta matematikk p\u00e5 h\u00f8yere niv\u00e5 gjennom DVM-1T i Den virtuelle matematikkskolen. Disse elevene har allerede kommet i forkant: De l\u00e6rte matematikk p\u00e5 videreg\u00e5ende niv\u00e5 da de selv gikk p\u00e5 ungdomsskolen. Denne saken stod p\u00e5 trykk og p\u00e5 nett i Avisa Nordland. (Tekst og foto: Trude Landstad) >> P\u00e5 ungdomsskolen begynte de \u00e5 kjede seg i matematikkfaget. \u2013 Det var for enkelt, sier Hilde Bj\u00f8rnstad Markussen og de andre nikker. Fem av dem kommer fra ulike skoler i Bod\u00f8 og \u00e9n er fra Evenes. Alle opplevde de at matematikkfaget ikke var utfordrende nok. De l\u00f8ste vanskeligere oppgaver p\u00e5 egen h\u00e5nd, men s\u00e5 fikk de tilbud om \u00e5 begynne p\u00e5 matematikkpensum for videreg\u00e5ende. Og grep tilbudet begj\u00e6rlig. I forkant \u2013 Det var greit \u00e5 bare peise p\u00e5 og komme i forkant. Det tjener vi p\u00e5 n\u00e5, sier Hilde. Da de begynte p\u00e5 videreg\u00e5ende skole, var de allerede kommet langt i mattepensumet der. Noen av dem er p\u00e5 tredje \u00e5rs pensum allerede, de fleste p\u00e5 pensumet for andre \u00e5ret. Det var matematikkl\u00e6rerne deres p\u00e5 ungdomsskolen som fortalte dem om tilbudet Den virtuelle matematikkskolen, der de kunne f\u00e5 undervisning i matematikk p\u00e5 videreg\u00e5ende niv\u00e5. Lite kjent Men if\u00f8lge Geir Hareide Hansen, leder for Nettskolen i Nordland, er tilbudet lite kjent. \u2013 Dette selv om Nordland fylkeskommune har hatt det i tre \u00e5r. Vi sender informasjon til alle skolene med ungdomstrinn i Nordland, samt til alle kommunene, men informasjonen stopper som regel opp enten hos rektor, inspekt\u00f8r eller skole-/oppvekstsjef, sier Hareide Hansen. Karakter fem eller seks I \u00e5r er det 11 ungdomsskole-elever i hele fylket som benytter seg av Den virtuelle matematikkskolen. \u2013 Tilbudet egner seg garantert for langt flere, sier Hareide Hansen. Forutsetningen er alts\u00e5 at de er spesielt flinke i matematikk. \u2013 De m\u00e5 enten ha en sterk femmer eller seks i faget, v\u00e6re sterkt motivert og disiplinert, sier Geir Sandvei, som er l\u00e6rer p\u00e5 Den virtuelle matematikkskolen. \u2013 Det beste utgangspunktet er at elevene har gjort seg ferdig med ungdomsskolepensum, sier avdelingsleder p\u00e5 Bodin videreg\u00e5ende skole, Katrine Kalvig. Uansett skole De seks elevene AN snakker med, g\u00e5r n\u00e5 p\u00e5 Forskerlinjen p\u00e5 Bodin videreg\u00e5ende skole. \u2013 Her legger vi godt til rette for at elevene skal kunne fortsette med matematikken p\u00e5 det niv\u00e5et de er kommet, uavhengig av klassetrinn, sier Kalvig. Men Geir Hareide Hansen understreker at ungdomsskoleelever i hele fylket kan s\u00f8ke p\u00e5 Den virtuelle matematikkskolen, og deretter g\u00e5 videre p\u00e5 sin videreg\u00e5ende skole. Det er ungdomsskolene som s\u00f8ker \u2013 i samr\u00e5d med eleven og foreldrene. Universitetsniv\u00e5 Fredrik Leiros Nilsen og Tobias Opdalshei Baumann, som var elever p\u00e5 Den virtuelle matematikkskolen for to \u00e5r siden, er kommet s\u00e5 langt i mattepensum at de neste \u00e5r hopper over til universitetsniv\u00e5. Anbefales Alle de seks elevene sier at de har gode erfaringer med nettilbudet. \u2013 Litt tekniske problemer har det v\u00e6rt, men stort sett har det g\u00e5tt veldig greit, sier Hilde Bj\u00f8rnstad Markussen. Hun anbefaler det gjerne til andre som ligger langt framme i matematikk. \u2013 Men forutsetningen er at elevene og l\u00e6rerne f\u00e5r beskjed om at det finnes. Mange etterlyser oppf\u00f8lging av de flinke elevene, og her har vi alts\u00e5 et tilbud som fungerer, sier Geir Sandvei. Slik melder du deg p\u00e5 Er du interessert i \u00e5 delta? Ta kontakt med din en av dine l\u00e6rere! P\u00e5melding til DVM-1T starter 1. april p\u00e5 dvm.iktsenteret.no >> Fakta Tilbudet er for de flinkeste ungdomsskoleelevene i matematikk i hele fylket. Elevene forbereder seg via forelesninger p\u00e5 nett og m\u00f8tes to ganger i uka i virtuelt klasserom. DVM og er utviklet av Senter for IKT i utdanningen i samarbeid med Matematikksenteret, p\u00e5 oppdrag fra Kunnskapsdepartementet.", "title": "Ungdomsskoleelever s\u00f8kes til Den virtuelle matematikkskolen"},
{"date": "15. mars 2016", "content": "Her kan du se hvordan l\u00e6rere i vanlige klasserom rundt om i Europa jobber innovativt i undervisningen med helt ordin\u00e6r tilgang til IKT. Interactive Classroom Working Group har\u00a0 produsert 11 filmer til inspirasjon for l\u00e6rere og l\u00e6rerutdannere om innovativ pedagogisk praksis.\u00a0 I disse filmene deler l\u00e6rere fra ulike land sine erfaringer med IKT i undervisningen, og synliggj\u00f8r hvordan IKT kan bidra til nye l\u00e6ringsprosesser. I tillegg til disse filmene har gruppen gjort en kartlegging av BYOD (Bring Your Own Device).\u00a0 Les denne artikkelen, se filmene og last ned rapporten! Klikk her for \u00e5 se de 11 filmene om hvordan l\u00e6rere i vanlige klasserom rundt om i Europa jobber innovativt i undervisningen med helt ordin\u00e6r tilgang til IKT >> To norske l\u00e6ringshistorier To av filmene som Interactive Classroom Working Group har\u00a0 produsert, er fra Norge: 1) Enklere br\u00f8kregning \u2013 ta i bruk IKT i klasserommet\u2028 >> I denne filmen ser vi en nyutdannet l\u00e6rer som tar i bruk en rekke digitale verkt\u00f8y og spill for \u00e5 motivere elever i 9. klasse i matematikk. Filmen viser hvordan teknologi p\u00e5 enkelt vis brukes til \u00e5 variere undervisningsmetoder og skape engasjement og \u00f8kt motivasjon hos eleven. Filmen viser ogs\u00e5 utfordringer n\u00e5r det gjelder klasseledelse og hvordan l\u00e6rere lett kan miste oppmerksomheten hos elevene sine til fordel for dataskjermen. Eksempel p\u00e5 refleksjonssp\u00f8rsm\u00e5l for l\u00e6rere/l\u00e6rerutdannere/praksisl\u00e6rere Hvor forberedt f\u00f8ler du deg til \u00e5 integrere digitale i din verkt\u00f8y i din undervisning? Hvilke utfordringer ser du? Kan noe av elevenes resonering, (som \u00abhvorfor gj\u00f8r man dette?\u00bb/\u00abhvordan kommer jeg frem til dette svaret\u00bb), forsvinne n\u00e5r de kun skal trykke p\u00e5 et svar som i mattespillene som vises her? Hvordan er kunnskapsdelingen mellom elevene og hvordan st\u00f8tter bruken av IKT denne kunnskapsdelingen? Elevene i videoen er middels eller over middels i faget, hva hvis elevene hadde v\u00e6rt mindre gode i faget? Hadde timen utfoldet seg annerledes? Hadde de hatt samme nytte av bruk av den interaktive prosjektoren, eller mer/mindre? Diskuter. Hvordan kan bruk av den interaktive tavlen fungere for de med behov for spesiell tilrettelegging? Fordeler og ulemper. Hvordan kan l\u00e6reren f\u00e5 til en god evaluering med elevene? Hvordan f\u00e5 elevene til \u00e5 selv reflektere rundt bruk av IKT? Hvordan kan man ut\u00f8ve god klasseledelse ved bruk av teknologi? Hvordan p\u00e5virker uroen i klassen elevenes l\u00e6ring? Hvordan ville du som l\u00e6rer latt elevene aktivt evaluere og reflektere over bruk av IKT i undervisningen? Hvordan kan fordeling av de digitale verkt\u00f8yene organsiseres n\u00e5r det ikke er 1:1 tilgang av datamaskiner eller nettbrett i klasserommet/p\u00e5 skolen? Denne filmen er et eksempel p\u00e5 hvordan en nyutdannet l\u00e6rer kan p\u00e5 enkelt m\u00e5te bruke diverse digitale verkt\u00f8y og nettbaserte spill i sin praksis. I l\u00e6rerutdanningen kan den ogs\u00e5 brukes til refleksjon om klasseledelse, bruk av IKT i fag og IKT sin plass i skolen (jf refleksjonssp\u00f8rsm\u00e5lene). 2) Videobasert vurdering av l\u00e6rerstudenter - koblingen mellom teori og praksi I denne filmen ser du hvordan praksisstudenter bruker nettbrett for \u00e5 dokumentere hverandres praksis i praksisperioden.\u00a0 Opptakene blir brukt til refleksjon og konkrete tilbakemeldinger p\u00e5 undervisningen l\u00e6rerstudenten gjennomf\u00f8rer. Opptakene blir brukt b\u00e5de av fagl\u00e6rer p\u00e5 l\u00e6rerutdanningen og av praksisveileder p\u00e5 praksisskolen. Teknologien gj\u00f8r forbindelsene mellom teori og praksis synlig og overskrider begrensinger i tid og rom. P\u00e5 sikt er tanken \u00e5 lage et s\u00f8kbart arkiv for l\u00e6rerstudentene med diverse videosnutter p\u00e5 diverse temaer;\u00a0 L\u00e6rerstudentene kan da s\u00f8ke opp for eksempel \u201doppstart av time\u201d eller \u201dvurdering\u201d og f\u00e5 ideer til hvordan dette kan gj\u00f8res p\u00e5 forskjellig m\u00e5te. Denne videoen gir god innsyn i den erfaringsbaserte delen av l\u00e6rerutdanningen; praksisperioden til l\u00e6rerstudenten og kan brukes til \u00e5 skape diskusjoner og refleksjoner med og mellom l\u00e6rerstudenter.\u00a0 L\u00e6rerutdannere kan ogs\u00e5 bruke videoen til teoridrevne diskusjoner om for eksempel Hargreaves evidensbaserte l\u00e6rerutdanning, Banduras imitasjonsl\u00e6re og mestringsforventning, Lave & Wengers praksisfellesskap, Bruners scaffolding samt Deweys praksisorienterte l\u00e6ring. Rapport: Kartlegging av Bring Your Own Device I tillegg til disse filmene har Interactive Classroom Working Group gjort en kartlegging av BYOD i Europeiske klasserom. Utdanningsinstutisjoner rundt om i verden m\u00e5 i dag forholde seg til b\u00e6rbare enheter som datamaskiner, nettbrett og smarttelefoner for \u00e5 st\u00f8tte undervisning og l\u00e6ring b\u00e5de i og utenfor klasserommet. Bring Your Own Device \u2013 BYOD- er et alternativ til den tradisjonelle eierformen hvor skoler eier IKT-enhetene og utstyret.\u00a0 Det finnes ulike tiln\u00e6rminger for \u00e5 implementere BYOD, alt i fra helhetlig planlegging hos skoleeier til enkelte innovative l\u00e6rere som st\u00f8tter uformell innf\u00f8ring av BYOD ved at la elevene ta med og bruke egne mobiltelefoner p\u00e5 skolen. Denne rapporten best\u00e5r av en kunnskapsoversikt over nyere forskning og politikkutforming p\u00e5 omr\u00e5det BYOD, samt at den introduserer ulike caser som gir eksempler p\u00e5 diverse tiln\u00e6rminger til BYOD.\u00a0 Et av casene som er omtalt i rapporten er om hvordan Rogaland fylkeskommune har innf\u00f8rt BYOD i sine skoler. Kartleggingen finner du her >> Om European Schoolnet: Arbeidsgruppen Interactive Classroom Working Group ligger under European Schoolnet og Senter for IKT i utdanningen deltar p\u00e5 vegne av Norge. European Schoolnet (EUN) er et nettverk av kunnskapsministerier i\u00a0 31 europeiske land. Det overordnede m\u00e5let er \u00e5 videreformidle teknologisk innovasjon til bruk i undervisning og l\u00e6ring for barn, elever, studenter og l\u00e6rere. Andre medlemsland i gruppen utenom Norge: \u00d8sterike (Bundesministerium fur Bildung und Frauen) Portugal (Utdanningsdirektoratet i Portugal) Italia (Indire) Irland ( Professional Development Service for Teachers PDST ) Sveits (The Swiss Education Server) Estland ( Information Technology Foundation for Education)", "title": "11 filmer: Det interaktive klasserommet"},
{"date": "14. mars 2016", "content": "Verv en kollega eller f\u00e5 hele skolen/barnehagen med - bli en eTwinning-skole/eTwinning-barnehage! eTwinning er et gratis EU-finansiert tilbud for skole- og barnehagesamarbeid over landegrensene. 37% av alle norske skoler er registrert i portalen. Vi \u00f8nsker flere skoler og barnehager med og \u00f8kt antall l\u00e6rere p\u00e5 hver skole/barnehage. Vi kj\u00f8rer derfor noen kampanjer for skole\u00e5ret 2016/17. Premier er deltakelse p\u00e5 \u00e5rets store konferanse p\u00e5 Malta i oktober. 1. Vervekampanje 2016/17 - Bare en til! Verv en kollega og bli med i trekningen av en av plassene til Malta. Kollegaen m\u00e5 registrere seg i portalen p\u00e5 vanlig vis. Du som verver fyller ut vedlagte skjema. Vervingen \"godkjennes\" f\u00f8rst n\u00e5r kollegaen er registrert. 2. Vervekampanje 2016/17. Bli en synlig eTwinning-skole/barnehage! F\u00e5 med s\u00e5 mange kollegaer som mulig og dann eTwinning-team for samarbeid og erfaringsutveksling og bli en eTwinning-skole.\u00a0 Alle eTwinning-skoler med mer enn 10 aktive eTwinning-l\u00e6rere og 5 p\u00e5g\u00e5ende prosjekter vil f\u00e5 tilsendt et eTwinning-flagg. Den skolen som f\u00e5r flest nye medlemmer i skole\u00e5ret 2016/17, vil f\u00e5 sende en l\u00e6rer til \u00e5rskonferansen p\u00e5 Malta i oktober. Skjema for verving Bare en til : Loading...", "title": "Vervekampanjer skole\u00e5ret 2016/2017"},
{"date": "11. mars 2016", "content": "Det er ikkje utan grunn at Sandvika videreg\u00e5ende skole i Akershus blir sett p\u00e5 som ein av dei leiande skolane innanfor bruk av IKT i Noreg. Skolen har arbeidd systematisk med bruk av digitale verkt\u00f8y i 10 \u00e5r. I 2016 skjer det mange ulike aktivitetar p\u00e5 skolen \u2013 s\u00e5pass mange at skolen vart nominert til Senter for IKT i utdanninga sin Innovasjonspris 2016. Sandvika videreg\u00e5ende skole har sidan starten i 2006 tenkt heilskapleg n\u00e5r de har teke i bruk ulike digitale verkt\u00f8y i undervisinga. Som mange andre starta dei med \u00e5 innf\u00f8re bruk av berbare PC-ar for alle l\u00e6rarar og elevar, men s\u00e5g tidleg behovet for \u00e5 vere pedagogisk m\u00e5lretta n\u00e5r det gjaldt bruken av teknologien. No opplever dei ei klar forventing hj\u00e5 leiarar og l\u00e6rarar p\u00e5 skolen, men ogs\u00e5 hj\u00e5 elevar og foreldre, om at undervisinga p\u00e5 skolen utnyttar teknologien h\u00f8veleg og innovativt. Meld dykk p\u00e5 Innovasjonsprisen 2016 her >> Utveksling av praksis Fagdagane som dei har hatt sidan starten, legg ogs\u00e5 godt til rette for bruk av teknologi. Dei gjev tid til djupnel\u00e6ring og prosjekt, og l\u00e6rarane opplever at dei f\u00e5r betre tid til kvar einskild elev. Skolen er ein av dei f\u00e5 skolane som har gjennomf\u00f8rt fagdagar i alle fag p\u00e5 alle trinn. \u2013 Skolen v\u00e5r leitar heile tida etter pedagogiske m\u00e5tar \u00e5 bruke teknologien p\u00e5 og ser til at alle l\u00e6rarane er opptekne av \u00e5 setje tydelege pedagogiske m\u00e5l p\u00e5 korleis dei skal bruke teknologien. Det er viktig at skolar etablerer eit eige fora der dei kan dele gode idear og metodar som gjev pedagogiske vinstar. Slike delingsfora er fullt mogleg \u00e5 f\u00e5 til for alle skolar, dessutan er det heilt avgjerande for at l\u00e6rarane skal f\u00e5 byggje kompetanse og f\u00f8le seg trygge, seier engelskl\u00e6rar og pedagogisk utviklingsleiar Ann S\u00f8rum Michaelsen ved Sandvika videreg\u00e5ende skole. Sandvika har ein kultur for testing og utpr\u00f8ving, og l\u00e6rarane tek sj\u00f8lv initiativ til \u00e5 utvikle innovativ pedagogisk praksis. Kvart \u00e5r arrangerer Sandvika vidareg\u00e5ande skole konferansen \u00abDel og bruk\u00bb med kjende nasjonale og internasjonale f\u00f8redragshaldarar. Denne konferansen har utfordra og til tider provosert mange l\u00e6rarar til \u00e5 tenkje utradisjonelt og nyskapande. Konferansen i fjor var eit samarbeid med NHO, IKT-Noreg, Universitetet i Oslo og Senter for IKT i utdanninga. Elevorganisasjonen var ogs\u00e5 invitert fordi stemma til elevane er viktig i debatten om bruk av teknologi i undervisinga. Brukar blogg, Twitter og Skype Sandvika videreg\u00e5ende skole er kjend for utstrakt bruk av blogg, Twitter og Skype i undervisinga. For elevane er det naturleg \u00e5 levere tekstar p\u00e5 bloggar som er opne for andre elevar og l\u00e6rarar. Fleire av klassane brukar ulike kommunikasjonsverkt\u00f8y i spr\u00e5kfaga. I fjor starta Sandvika eit fors\u00f8k med mellom anna Hamar katedralskole, der dei k\u00f8yrer alle l\u00e6reb\u00f8ker p\u00e5 nett for tre VG1-klassar. \u2013 Riktig bruk av digitale verkt\u00f8y kan dessutan bety store tidssparingar for l\u00e6rarar, ikkje minst med tanke p\u00e5 rettearbeid. S\u00e5leis f\u00e5r vi meir tid til \u00e5 f\u00f8lgje opp elevane. Connected Learners Sandvika vart ogs\u00e5 kjent utanfor landegrensene d\u00e5 ein av klassane ved skolen skreiv ei elektronisk bok, Connected Learners: A Step-by-Step Guide to Creating a Global Classroom , som vart gjeven ut og seld p\u00e5 Amazon. Boka var p\u00e5 220 sider og var fylt med d\u00f8me, r\u00e5d og korleis-gjere-artiklar. Michaelsen utvikla boka saman med elevane. \u2013 Boka er ogs\u00e5 ein guide til korleis ein brukar spel, Twitter, Skype, s\u00f8kjemotorar og skylagring i undervisinga, seier Micaelsen. Ho er oppteken av at elevane l\u00e6rer meir av \u00e5 samarbeide, og at dei opplever at dei er mykje smartare saman enn \u00e9in og \u00e9in. Men det betyr ikkje at alle b\u00f8ker er lagt til side, seier ho. Fleire teknologiar saman Skolen har nettopp byrja \u00e5 pr\u00f8ve ut elektroniske b\u00f8ker og tavle-PC, der elevane brukar penn p\u00e5 PC-en n\u00e5r dei tek notat, noko som if\u00f8lgje Michaelsen kan auke l\u00e6ringsutbytet til elevane. Ho meiner at bruk av tavle-PC hj\u00e5 elevane vil bli meir aktuelt i framtida og har sett i gang eit prosjekt saman med Microsoft Norge for \u00e5 intensivere utpr\u00f8vinga. Her lagast det eit heilskapleg oppsett for elevane ved hjelp av OneNote, l\u00e6ringsplattforma It\u2019s Learning og l\u00e6reb\u00f8ker p\u00e5 nett. Til slutt eit lite hjartesukk fr\u00e5 Ann S\u00f8rum Michaelsen, som meiner det er viktig at skoleleiarar og skoleeigarar engasjerer seg: \u2013 S\u00e6rleg skortar det p\u00e5 interesse og iver hj\u00e5 skoleleiarar og skoleeigarar. Dei trur dei har endra seg tilstrekkeleg fordi alle elevar har PC-ar og nettilgang. Men den digitale kompetansen elevane har bygd opp p\u00e5 fritida, er sjeldan nok til \u00e5 f\u00f8rebu dei p\u00e5 framtida og krava fr\u00e5 n\u00e6ringslivet, seier ho. Du finn dette og to andre skoleportrettar i Skolemagasinet 1/16", "title": "Innovasjon med blogg, Twitter og Skype"},
{"date": "11. mars 2016", "content": "\u2013 Bakgrunnen for satsinga v\u00e5r er samfunnsendringar som f\u00f8lgje av utviklinga innanfor IKT, seier lektor Andreas Larsstuen Nordeide. Tranev\u00e5gen skule brukar eit stort utval av verkt\u00f8y og teknologiar i praksisen sin \u2013 fr\u00e5 Lego Mindstorms og Geocaching til Kikora, og fr\u00e5 Office-pakken og 3D-skrivar til Minecraft og Gone home og programmering i Scratch. \u2013 Vi har oppretta to digitale klassar med 1:1 dekning av nettbrett. Dei skal bidra til \u00e5 trakke opp stien, ikkje berre for skolen v\u00e5r, men for heile regionen. Totalt har vi seks digitale klassar i kommunen, seier Nordeide. P\u00e5 skolen har dei elles halvparten s\u00e5 mange datamaskiner som elevar, og l\u00e6rarane er flinke til \u00e5 utforske moglegheitene. Dei brukar alt fr\u00e5 It\u2019s Learning, Kikora og Kahoot til kontorprogramma som ligg i Office-pakka. Valfaget \u00abTeknologi i praksis\u00bb inkluderer alt fr\u00e5 Lego Mindstorms, Geocaching og 3D-utskrift til programmering. \u2013 Vi ser ogs\u00e5 p\u00e5 OneNote og Minecraft som to sv\u00e6rt kostnadseffektive verkt\u00f8y. Og etter v\u00e5r meining kan n\u00f8kkelen til god samhandling mellom skole og n\u00e6ringsliv, s\u00e6rleg p\u00e5 barne- og mellomtrinnet, liggje i Minecraft, der folk fr\u00e5 n\u00e6ringslivet kan vere direkte inne i spelet og rettleie elevar. Elevane kan til d\u00f8mes f\u00e5 i oppg\u00e5ve \u00e5 byggje det nye Sotrasambandet (ny bru til fastlandet) og bli rettleia av ingeni\u00f8rar. Digital fastankring i alle ledd Kunnskapsbyen i Vest (KiV) er eit formalisert samarbeidsnettverk. M\u00e5let for nettverket er at \u00ab\u00d8ygarden og Sotra skal bli foregangsregionen i landet p\u00e5 samhandling mellom skole og n\u00e6ringsliv for \u00e5 fremje kompetansar for framtida i oppl\u00e6ringa\u00bb. KiV samlar fleire teknologi- og IKT-orienterte skoleprosjekt p\u00e5 ulike niv\u00e5. \u2013 D\u00e5 skolen v\u00e5r vart invitert inn i KiV, fekk vi ogs\u00e5 ei oppg\u00e5ve: Det var skolesektoren si oppg\u00e5ve \u00e5 fylle rammeverket med innhald. Den digitale satsinga er difor fastankra i alle ledd \u2013 fr\u00e5 l\u00e6rarar og skoleleiing til sentrale personar i n\u00e6ringslivet og den politiske leiinga, seier lektoren. Dyrk fram eldsjeler p\u00e5 fleire skolar Den engasjerte l\u00e6raren meiner det er avgjerande \u00e5 dyrke fram eldsjelene p\u00e5 alle niv\u00e5 samt \u00e5 fastankre endringsbehovet i alle ledd. Dei har brukt nettverk og involvert folk utover eigen organisasjon og sektor, som det lokale n\u00e6ringslivet og andre skolar og kommunar. Om ein viser at ein f\u00e5r til noko med lite middel, er det lettare \u00e5 f\u00e5 fleire middel seinare. \u2013 Lag ein plan og s\u00f8k etter middel! oppmodar Nordeide. Han fortel at dei starta digitale klassar p\u00e5 to skolar i kommunen for \u00e5 f\u00e5 meir tyngde i satsinga i tillegg til at det gjev skolane h\u00f8ve til \u00e5 utvikle seg saman. Dette skjedde samtidig som dei skreiv ei felles prosjektskildring som danna grunnlag for ein finansieringss\u00f8knad, og der starta ogs\u00e5 skole-n\u00e6ringsliv-samarbeidet. \u2013 Vi vil unng\u00e5 \u00e5 kome i eit m\u00f8nster der kvar skole har eit par isolerte eldsjeler med pedagogisk IKT-kompetanse som berre kjem elevane i somme klassar til gode. Difor satsar vi p\u00e5 gradvis utviding innover og p\u00e5 tvers av skolane. Faktaboks Tranev\u00e5gen ungdomsskule opna hausten 2010. Skolen er ein baseskole med ulike roml\u00f8ysingar. For tida har skolen 465 elevar og eit personale p\u00e5 77. Meld dykk p\u00e5 Innovasjonsprisen 2016 her >> Foto: Trine Omland, avdelingsleiar ved Tranev\u00e5gen ungdomsskule Du finn dette og to andre skoleportrettar i Skolemagasinet 1/16", "title": "Samarbeid med n\u00e6ringslivet er n\u00f8kkelen p\u00e5 Tranev\u00e5gen"},
{"date": "09. mars 2016", "content": "eTwinning inviterer til seminar Portugal, Danmark og Norge. eTwinning er et gratis nettbasert tilbud til l\u00e6rere og elever i 42 land i Europa. Tjenesten legger til rette for pedagogisk samarbeid og digital kompetanseheving gjennom nettverksbygging og erfaringsdeling. N\u00e5 inviterer vi til f\u00f8lgende seminar i mai- juni 2016: Braga, Portugal 5. - 8.mai. Tema er Koding . M\u00e5lgruppe er l\u00e6rere i grunnskolen med elever 6-16 \u00e5r. Arbeidsspr\u00e5k p\u00e5 konferansen er engelsk. Hiller\u00f8d, Danmark 19.-22.mai. Tema er Hvordan kan vi tilby flykning- og asylbarn et godt undervisningstilbud? M\u00e5lgruppe er l\u00e6rere som jobber med denne elevgruppen i grunnskolen. Oslo, Norge 2. - 5.juni. Tema er Kreativ bruk av IKT i barnehagen . M\u00e5lgruppe er barnehagel\u00e6rere. Arbeidsspr\u00e5k p\u00e5 konferansen vil v\u00e6re engelsk. Det vil delta barnehagel\u00e6rere fra Storbritannia, Danmark, Malta og Norge. Seminarene tilbyr faglig p\u00e5fyll, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av neste skole\u00e5r. Arbeidsspr\u00e5k p\u00e5 seminarene er engelsk. Arbeidsspr\u00e5k i senere prosjekt bestemmes av partnerne. Kostnad: eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. S\u00f8knadsfrist for Coding i Braga er 30.3.2016 , mens seminaret i Hiller\u00f8d\u00a0 har frist 8.4.2016 og Oslo 15.4.2016 S\u00f8knadsskjema Loading...", "title": "eTwinning-seminar i Braga, Hiller\u00f8d og Oslo"},
{"date": "09. mars 2016", "content": "Innf\u00f8ringa av nettbrett 1:1, nettbrett til kvar elev, p\u00e5 Jong Skole har f\u00f8rt til auka l\u00e6ring og meistring. Elevane produserer meir og verkar meir motiverte. Klasseleiinga til l\u00e6raren har blitt tydelegare, og dei fortel om betre l\u00e6ringsmilj\u00f8 og resultat. \u2013 Eg trur at hovud\u00e5rsaka til dei mange positive forbetringane var at vi var godt f\u00f8rebudde p\u00e5 \u00e5 ta nettbrettet i bruk p\u00e5 ein pedagogisk god m\u00e5te, seier Frode S\u00f8mme, rektor p\u00e5 Jong skole. Han legg vekt p\u00e5 kva det har hatt \u00e5 seie at alle l\u00e6rarane hadde delteke p\u00e5 det same kurset, og at dei visste korleis nettbrettet skulle brukast i undervisinga. Elevane fekk tilsvarande oppl\u00e6ring. Deretter kom resultata nesten av seg sj\u00f8lv. \u2013 Vi s\u00e5g at motiverte elevar skapte betre arbeidsro, og at tydelege regler for bruk av nettbrett skapte f\u00f8reseielege og trygge rammer for klasseleiing, seier S\u00f8mme. Meld dykk p\u00e5 Innovasjonsprisen 2016 her >> Hovudverkt\u00f8y allereie i 1. klasse P\u00e5 Jong skole er nettbrettet ikkje berre eit supplement til vanleg undervising, det er det viktigaste verkt\u00f8yet skolen brukar i vidarearbeiding av kunnskap. Eit godt utval av ulike appar gav h\u00f8ve for variasjon i elevproduksjon og innleveringar. Elevar med ulike behov for tilpassing og tilrettelegging fekk fleire verkt\u00f8y \u00e5 jobbe med og opplevde st\u00f8rre grad av meistring. I 1. klasse l\u00e6rer barna \u00e5 lese ved hjelp av nettbrettet, og dei l\u00e6rer touch f\u00f8r vanleg handskrift. \u2013 \u00c5 kutte ut handskrift i 1. klasse gav straks effekt i h\u00f8ve til tekstproduksjon. Vi tok i bruk skriveverkt\u00f8y som gav ei heilt anna st\u00f8tte i skriveoppl\u00e6ringa for dei yngste, seier rektoren. Verdas st\u00f8rste undervisningsmesse, BETT Senter for IKT i utdanninga delar kvart \u00e5r ut Innovasjonsprisen til ein skole som har utvikla ein heilskapleg praksis der IKT utgjer ein viktig faktor i undervising og l\u00e6ring. Jong skole vann Innovasjonsprisen i 2016 for arbeidet sitt med skriveoppl\u00e6ring etter STL +-metoden (\u00abSkrive seg til lesing\u00bb) med bruk av nettbrett. Vinnaren av Innovasjonsprisen 2016 fekk ein tur til verdas st\u00f8rste undervisingsmesse BETT i London for tre elevar og to l\u00e6rarar. P\u00e5 seminaret Nordic@Bett presenterte elevane skolen sin og viste korleis dei brukar IKT innovativt. Seminaret hadde ogs\u00e5 deltakarar fr\u00e5 skolar i Sverige, Danmark og Finland. \u2013\u00a0 Det som gjorde st\u00f8rst inntrykk p\u00e5 elevane, var alle menneska som deltok p\u00e5 BETT. Fr\u00e5 \u00e5 st\u00e5 framf\u00f8re sin eigen klasse p\u00e5 26 elevar m\u00e5tte dei no vise presentasjonen for ei skandinavisk forsamling p\u00e5 rundt 700 \u2013 ei mildt sagt nervepirrande oppleving. Dei tykte elles det var morosamt \u00e5 st\u00e5 p\u00e5 stand og fortelje korleis dei jobba med iPad i ulike fag, til einskildpersonar. (Foto over: Vidar Alfarnes) Ny pedagogisk tankegang D\u00e5 Jong skole vann innovasjonsprisen, la juryen vekt p\u00e5 at innf\u00f8ringa av teknologi har g\u00e5tt hand i hand med en ny pedagogisk tankegang, noko som har gjeve dokumenterte resultat i lese- og skriveoppl\u00e6ringa. Skolen har ogs\u00e5 vore raus med \u00e5 dele erfaringane sine med l\u00e6rarar og skoleleiarar fr\u00e5 heile landet. \u2013 Men eg vil ikkje kome med noko \u00e5lmenn tilr\u00e5ding om prosess. Det er betre \u00e5 seie litt om kva vi gjorde fordi det fungerte godt for oss, konstaterer S\u00f8mme. \u2013 Vi gjekk \u00aball in\u00bb med iPad 1:1 til alle elevane. Vi s\u00e5g ganske tydeleg at vi ville ha skapt ein delt skole i h\u00f8ve til pedagogikk og arbeidsmetodar om vi hadde innf\u00f8rt iPad anten berre p\u00e5 sm\u00e5skolen eller berre p\u00e5 mellomtrinnet, fortel S\u00f8mme. iPad\u00a0 i alle kunnskapsfag Skolen sette som krav til alle l\u00e6rarane at iPad skulle brukast i alle kunnskapsfag og i dei praktiske faga der dette var h\u00f8veleg. Skolen sette seg som m\u00e5l at iPad skulle vere hovudverkt\u00f8yet for pedagogisk l\u00e6ring. Alt anna skulle vere eit supplement, og elevane skulle skrive meir p\u00e5 iPad enn i kladdebok. Metodane for kunnskapsformidling skulle dreiast meir i retning av rettleiing enn formidling. \u2013 Gjennom utveksling av undervisingsmetodar i fellestida for l\u00e6rarane og gjennom erfaringane vi har gjort oss undervegs, har vi endra pedagogisk praksis. Vi ser ogs\u00e5 at fleire l\u00e6rarar har teke i bruk \u00abflipped classroom\u00bb (omvendt klasserom) som metode. Stikkordet for suksess mellom l\u00e6rarane p\u00e5 Jong skole har vore oppl\u00e6ring, dvs. kurs i pedagogisk bruk av teknologien, og utveksling av eigne erfaringar i l\u00e6rarane si fellestid. Vi sette av 1,5 time kvar tysdag til erfaringsutveksling. Ikkje dyrt utstyr Ikkje n\u00f8dvendig med nybygg og kostbart utstyr\u2028Jong skole har nettopp teke i bruk eit ekstra nybygg som er innreia for framtidas undervising. Etter \u00e5 ha pr\u00f8vd seg fram, brukar dei billegare og meir fleksibelt utstyr enn tidlegare. \u2013 I utgangspunktet hadde vi smarttavler i alle klasserom og nettilgang, seier S\u00f8mme.\u2028\u2028Dei installerte Apple TV i alle klasserom, slik at elevane kunne kople seg p\u00e5 og vise produksjonane sine p\u00e5 smarttavla. I det nye bygget droppa dei smarttavler og kj\u00f8pte store 80-tommars TV-ar i staden for, fordi dei opplevde at behovet for ei interaktiv tavle i stor grad forsvann d\u00e5 dei tok i bruk Apple TV. I praksis betyr dette at skolar som har ein prosjektor eller ei smarttavle, ikkje har behov for anna enn ein Apple TV for \u00e5 f\u00e5 ei god l\u00f8ysing, seier rektoren. Om ein skal byggje eit nytt skolebygg er det if\u00f8lgje S\u00f8mme viktig og n\u00f8dvendig \u00e5 planleggje for nye og meir funksjonelle l\u00f8ysingar, som ogs\u00e5 ofte vil vere rimelegare enn ei tradisjonell utforming. \u2013 I nybygget v\u00e5rt har vi i kvart klasserom ein stor TV, Apple TV og to kvite tavler hengjande p\u00e5 veggen. TV-ane st\u00e5r p\u00e5 hjul slik at dei kan flyttast rundt etter behov, avsluttar han. Faktaboks Jong skole er ein 1\u20137-skole med 420 elevar. Hausten 2014 tok skolen i bruk iPad 1:1 som den f\u00f8rste skolen i B\u00e6rum kommune. Du finn dette og to andre skoleportrettar i Skolemagasinet 1/16", "title": "Ny pedagogisk tankegang med nettbrett"},
{"date": "08. mars 2016", "content": "P\u00e5 to \u00e5r har antall nettbrett i norske barnehager blitt mer en doblet, viser Barnehagemonitor 2015. Samtidig \u00f8nsker de ansatte mer kompetanse om bruk av nettbrett til pedagogiske aktiviteter og l\u00e6ring. P\u00e5 oppdrag fra Kunnskapsdepartementet har Senter for IKT i utdanningen i 2015 gjennomf\u00f8rt unders\u00f8kelsen Barnehagemonitor 2015. Unders\u00f8kelsen tar utgangspunkt i en landsrepresentativ sp\u00f8rreunders\u00f8kelse og ble f\u00f8rste gang gjennomf\u00f8rt i 2013. - Det er ikke et m\u00e5l \u00e5 bruke teknologien s\u00e5 mye som mulig, men der den gir en merverdi i det pedagogiske arbeidet, sier direkt\u00f8r Trond Ingebretsen i Senter for IKT i utdanningen. Det er en viktig m\u00e5lsetting for senteret \u00e5 gj\u00f8re ansatte i barnehagene i stand til \u00e5 vurdere n\u00e5r det er hensiktsmessig \u00e5 benytte seg av mulighetene teknologien tilbyr i det pedagogiske arbeidet, og n\u00e5r det er bedre \u00e5 velge noe annet. Dette er et sentralt element i barnehageansattes profesjonsfaglige digitale kompetanse, og det er n\u00e5 helt avgj\u00f8rende at vi parallelt gir ledere og pedagogisk de ansatte i barnehagene med den digitale kompetansen de trenger, understreker Ingebretsen. Behov for profesjonsfaglig digital kompetanse Funnene i unders\u00f8kelsen understreker at landets 6200 barnehager har behov for kompetansebygging. Senter for IKT i utdanningen er landets st\u00f8rste tverrfaglige milj\u00f8 knyttet til digitalisering i barnehagen, og underst\u00f8tter barnehagene med r\u00e5d, veiledning og ressurser. Dette b\u00e5de sikrer effektiv ressursutnyttelse og bidrar til at barnehagene utvikler n\u00f8dvendig kompetanse og kritisk holdning til bruk av digitalt utstyr. Klikk her for \u00e5 laste ned Barnehagemonitor 2015\u00a0>> V\u00e5r unders\u00f8kelse viser at de ansatte i barnehagene \u00f8nsker \u00e5 l\u00e6re mer om hvordan de kan bruke digitale verkt\u00f8y i det pedagogiske arbeidet.\u00a0 Slik var det ogs\u00e5 da vi gjennomf\u00f8rte unders\u00f8kelsen i 2013. Samtidig er andelen som tilbys og deltar p\u00e5 kurs uendret fra 2013. For \u00e5 kunne tilby barn erfaringer i kritisk og kreativ bruk av digitale verkt\u00f8y er det derfor viktig \u00e5 styrke den enkelte barnehageansattes profesjonsfaglige digitale kompetanse, s\u00e6rlig innenfor omr\u00e5dene produksjon og digital d\u00f8mmekraft. Profesjonsfaglig digital kompetanse inneb\u00e6rer at de ansatte kan bruke teknologi der den har en merverdi i gjennomf\u00f8ringen av sine administrative og pedagogiske oppgaver. I Barnehagemonitor 2013 fortalte 29 % av de pedagogiske lederne og assistentene i unders\u00f8kelsen at de hadde nettbrett i barnehagen. I 2015 svarte 65 % det samme. De fleste av dem bruker dem ofte i det pedagogiske arbeidet sammen med barna. Med nettbrettene \u00f8ker andelen ansatte som sier de tilbyr barn \u00e5 delta i ulike digitale aktiviteter, for eksempel til \u00e5 innhente informasjon n\u00e5r barn lurer p\u00e5 noe og til \u00e5 spille ulike typer spill. Dette er aktiviteter som har v\u00e6rt utbredt i barnehagen lenge, men det enkle grensesnittet til nettbrettene ser det ut til at barna i st\u00f8rre grad f\u00e5r delta i aktiviteter der de f\u00e5r skape noe. Det er flere barnehager med erfaringer med \u00e5 bruke nettbrett som sier barna deltar i aktiviteter der de lager musikk, film og tegner digitalt enn blant de ansatte som ikke bruker denne teknologien. Ikke gjenta feil Med den store \u00f8kningen i andelen som har f\u00e5tt nettbrett, kan de se ut som om det har foreg\u00e5tt en ensidig satsning p\u00e5 utstyr i barnehagene. Samtidig ser vi at tilbudet om kompetanseheving i pedagogisk bruk av digitale verkt\u00f8y ikke st\u00e5r i forhold til denne oppgraderingen. Satsingen p\u00e5 IKT i skolen fikk tidlig en slagside mot investering av utstyr, og skole-Norge lider fortsatt under et manglende/sprikende kompetansesatsing som burde funnet sted parallelt\u00a0 med at datamaskinene ble trillet inn i klasserommene. Digitale verkt\u00f8y er i ferd med \u00e5 f\u00e5 sin naturlige plass i barns hverdag og i deres liv i barnehagen.\u00a0 Da er det helt avgj\u00f8rende at vi parallelt utvikler de ansatte i barnehagene med profesjonsfaglige digitale kompetanse. Om Barnehagemonitor 2015 Senter for IKT i utdanningen har gjennomf\u00f8rt en landsrepresentativ kartlegging av barnehageansattes tilgang, kompetanse og holdninger til bruk av digitale verkt\u00f8y i barnehagen. Et av senterets ansvarsomr\u00e5der er \u00e5 utvikle og formidle kunnskap om bruk av IKT i barnehagene, for \u00e5 synliggj\u00f8re og styrke arbeidet med den digitale kompetansen i barnehagen og kartleggingen Barnehagemonitor 2015 er en del av dette arbeidet. Dataene ble innhentet i 2015, og rapporten offentliggj\u00f8res onsdag 9. Mars 2016. Her kan du lese en kronikk om Barnehagemonitor 2015, skrevet av prosjektleder Helle Jacobsen >> Her han du h\u00f8re intervju fra NRK Ytring med Lene Karin Wiberg ved senteret i forbindelse med lanseringen av rapporten >> Her kan du se opptak fra lanserings-seminaret med\u00a0presentasjon\u00a0av hovedfunn Her finner du presentasjonene fra lanserings-seminaret", "title": "Dobling av nettbrett i barnehagene"},
{"date": "23. februar 2016", "content": "Senter for IKT i utdanningen arbeider for god l\u00e6ring og h\u00f8yere kvalitet i hele utdanningssystemet ved \u00e5 tilby en rekke tjenester for IKT i utdanning. Senter for IKT i utdanningen har blant annet ansvar for \u00e5 videreutvikle og drifte mange nasjonale nettressurser for skole og barnehage. Vi utvikler og sprer eksempler p\u00e5 god praksis og innovasjon, der teknologi og digitale l\u00f8sninger bidrar til nye l\u00e6ringsformer og metoder for bedre l\u00e6ring. DelRett.no Den virtuelle matematikkskolen Du bestemmer eTwinning Feide i skolen IKT i praksis IKT-drift i skolen (FITS) iktplan.no Nordic Journal of Digital Literacy Personvernskolen.no Standardisering Utdanning.no Dagens utdanning skal bidra til l\u00e6ring p\u00e5 alle niv\u00e5er samtidig som den sikrer at vi utvikler de ferdighetene som Norge trenger i framtiden. Informasjons- og kommunikasjonsteknologi (IKT) er viktige verkt\u00f8y, ikke bare for \u00e5 \u00f8ke kvalitet, nyskapning og kreativitet, men ogs\u00e5 for \u00f8kt effektivitet og en forenkling av prosesser og tjenester. Derfor er digitale ferdigheter \u00e9n av de fem grunnleggende ferdighetene som undervises i norske skoler. Dette stiller ogs\u00e5 krav til studenter i l\u00e6rer- og barnehagel\u00e6rerutdanningen. Senteret fremmer digitale ferdigheter for barn i barnehage, elever i skolen samt ansatte i utdanningssektoren. Vi har derfor utviklet en serie tjenester, retningslinjer, unders\u00f8kelser og andre nyttige produkter om IKT i undervisning for \u00e5: fremme utvikling av IKT-ferdigheter i l\u00e6rerutdanningen; bidra til \u00e5 utvikle IKT-politikken i det norske utdanningssystemet; arbeide for \u00e5 forbedre de digitale ferdighetene som undervises for studenter i l\u00e6rerutdanningen, ansatte i barnhage samt andre ansatte i sektoren; samarbeide for \u00e5 gj\u00f8re IKT-tjenestene mer tilgjengelige og st\u00f8tte utviklingen og bruken av l\u00f8sninger for alle brukere.", "title": "V\u00e5re nettjenester"},
{"date": "09. februar 2016", "content": "Bodil Jenssen Houg deler prisen med Buskerud fylkesting, som har v\u00e6rt en p\u00e5driver for etableringen av et eget mobbeombud. Etter \u00e5 ha \u00e5pnet Safer Internet Day 2016 i Oslo i dag, delte H.K.H. Kronprins Haakon ut Trygg bruk prisen til Norges f\u00f8rste mobbeombud. Akkurat n\u00e5 er alle partnere i Trygg bruk-nettverket samlet til en todagers-fagfestival der alle utfordres p\u00e5 sp\u00f8rsm\u00e5let \u00abHva gj\u00f8r du?\u00bb for \u00e5 bedre barn og unges netthverdag. Brennende engasjement Bodil Jenssen Houg deler prisen med Buskerud fylkesting, som har v\u00e6rt en p\u00e5driver for etableringen av et eget mobbeombud. I juryens begrunnelse st\u00e5r det blant annet \" i kraft av sin bakgrunn og som mobbeombud har Houg vist et brennende engasjement for barn og unges rett til et godt psykososialt milj\u00f8 \u2013 b\u00e5de p\u00e5 skolen, p\u00e5 nett og i livet for \u00f8vrig. Hun har en tydelig stemme i diskusjoner og saker som omhandler mobbing og krenkelser, og jobber aktivt med kunnskapsformidling og veiledning \u2013 hele tiden med det digitale perspektivet naturlig integrert\". \u2013 Jeg er glad, stolt og full av p\u00e5gangsmot for \u00e5 jobbe videre, sa Bodil Jenssen fra podiet. \u2013 Jeg er takknemlig overfor Buskerud fylkesting. De har v\u00e6rt modige og gitt meg tillit og handlingsrom til \u00e5 utvikle stillingen og det kommer mange unge til nytte b\u00e5de i dag og fremover, sa Houg. Sissel Urke leder Hovedutvalget for utdanningssektoren i Buskerud, og tok imot prisen p\u00e5 vegne av fylkestinget. Les hele begrunnelsen p\u00e5 Medietilsynes nettsider her >> \u2013 Fantastisk respons fra alle kanter Prosjektleder for SID2016 og Medietilsynet Trygg bruk, Barbro Hardersen, mener arrangementet er blitt m\u00f8tt med engasjement og innsatsvilje fra alle. \u2013 Alle vi har spurt har v\u00e6rt positive, og de mener dette er viktig. Hele nettverket er tilstede og bidrar med \u00e5 fortelle hva nettopp de gj\u00f8r for \u00e5 bidra. Her stiller b\u00e5de kongehuset, topp-bloggere og direkt\u00f8rer opp. Det vitner om dugnads\u00e5nd og omtanke for hvordan vi vil ha det p\u00e5 nett, sier Hardersen. \u2013 \u00c5 m\u00f8tes, markere og feire er viktig, men det er viktigere at vi i resten av \u00e5ret viser i handling at vi tar barn og unge p\u00e5 alvor, og at dette med \u00abnett og s\u00e5nn\u00bb ikke er noe som er ved siden av livet v\u00e5rt \u2013 men anerkjenner at det er en viktig del av livet, sier Hardersen. Les mer om \u00e5rets Safter Internet Day her >> Foto: Medietilsynet", "title": "Mobbeombud Bodil Houg vant Trygg bruk-prisen 2015 \u2013 hva gj\u00f8r du?"},
{"date": "08. februar 2016", "content": "Bes\u00f8ket skal f\u00f8re til at studenter og ansatte ved h\u00f8gskolen f\u00e5r pr\u00f8ve ut ny teknologi, som kan benyttes i l\u00e6ringsarbeidet. Senter for IKT i utdanningen gjennomf\u00f8rte Innovasjonscamp i samarbeid med ProTed og Ungt Entrepren\u00f8rskap i november 2015. Over 50 deltakere fra 15 ulike l\u00e6rerutdanninger deltok. Vi har p\u00e5 bakgrunn av deltagernes begrunnelser k\u00e5ret to vinnere av minikonferanse p\u00e5 sitt studiested i 2016 \u2013 med innovativ IKT som tema: \u2022 H\u00f8gskolen Stord/Haugesund (HSH) - \u00a028.-29. april \u2022 H\u00f8gskulen i Sogn og Fjordane (HiSF) - h\u00f8stsemester F\u00f8rstelektor Anders Grov Nilsen ved HSH ble denne uken informert om nyheten, og har allerede planer for bes\u00f8ket: - Vi er str\u00e5lende forn\u00f8yde med \u00e5 f\u00e5 \"Rom for lek og l\u00e6ring\" p\u00e5 bes\u00f8k! Studentene v\u00e5re uttrykker stor interesse og l\u00e6relyst knytta til god og tidsriktig bruk av IKT i barnehage og skole. P\u00e5 HSH i v\u00e5r vil vi benytte anledninga til \u00e5 koble bes\u00f8ket til konferansen \u00abUndervegs 2016\u00bb, en studentdriven konferanse som involverer alle v\u00e5re studentar i grunnskulel\u00e6rarutdanninga og barnehagel\u00e6rarutdanninga. Konferansen er den f\u00f8rste i sitt slag i Norge, og skal v\u00e6re en l\u00e6rings- og formidlingsarena for forsking og utvikling (FoU) i utdanninga, sier Nilsen. Den andre vinneren H\u00f8gskulen i Sogn og Fjordane, som vil f\u00e5 bes\u00f8k senere i 2016, og h\u00f8gskolel\u00e6rer Eivind Rogne takket for muligheten og s\u00e5 frem til \u00e5 gjennomf\u00f8re minikonferanse i h\u00f8stsemesteret.", "title": "To h\u00f8gskoler har vunnet skolebes\u00f8k"},
{"date": "08. februar 2016", "content": "\u2013 N\u00e5r du leser krenkende og truende kommentarer i et nettforum, hva gj\u00f8r du da? Eller du ser en mor eller far dele bilder og informasjon om barnet sitt i sosiale medier, hva da? Vi oppfordrer voksne til \u00e5 tenke over hvordan de kan v\u00e6re gode rollemodeller p\u00e5 nett. Internett gir barn og unge en arena for deltakelse, kreativitet og l\u00e6ring, men bringer ogs\u00e5 utfordringer. Vi kan alle bidra til at nettet blir et bedre sted \u00e5 ferdes og vi har alle et felles ansvar for at barn og unge kan ferdes trygt og godt p\u00e5 internett. 9. og 10.februar markerer vi Safer Internet Day 2016 med et arrangement som belyser mange utfordringer knyttet til barn og unges nettbruk. Hvordan h\u00e5ndtere u\u00f8nskede hendelser? Hvordan ta vare p\u00e5 eget og andres personvern? Hva kan vi l\u00e6re av dataspill? Rollemodeller Barn og unge er forl\u00f8pere og innovat\u00f8rer n\u00e5r det kommer til \u00e5 ta i bruk digitale tjenester. Det er derfor viktig at voksne involverer seg, og er sitt ansvar bevisst. Vi voksne m\u00e5 tenke p\u00e5 hvordan vi oppf\u00f8rer oss, og hvilken takt og tone vi \u00f8nsker i nettfora. Vi m\u00e5 rett og slett skaffe oss kunnskap om de muligheter og utfordringer ungene m\u00f8ter p\u00e5 nett. Under mottoet \u201dHva gj\u00f8r jeg?\u201d oppfordrer vi voksne til \u00e5 tenke over hvilke rollemodeller de er p\u00e5 nett, og til \u00e5 g\u00e5 foran som gode eksempler. Barn og unge er ogs\u00e5 rollemodeller for hverandre: \u00e5 hjelpe venner n\u00e5r man ser at de er i tr\u00f8bbel, eller kanskje gj\u00f8r noe dumt uten \u00e5 vite om det, er \u00e5 v\u00e6re en venn uansett om man er p\u00e5 nett eller ikke. Man kan si i fra, vise eller snakke med en voksen man stoler p\u00e5. Barn og unge m\u00e5 ogs\u00e5 tenke over hvilken personlig informasjon de legger igjen p\u00e5 nett, om seg selv og om andre. Er det greit \u00e5 dele bilder av andre uten \u00e5 sp\u00f8rre? Er det lurt \u00e5 dele informasjon om seg selv? Barn og unge m\u00e5 ogs\u00e5 stille seg sp\u00f8rsm\u00e5let: Hva gj\u00f8r jeg? Skolens ansvar Safer Internet Day er en god anledning til \u00e5 tenke seg litt ekstra godt om. Trygg nettbruk begynner med bevisstgj\u00f8ring og refleksjon. Ofte handler det om \u00e5 hjelpe barna til selv \u00e5 bli kritiske tenkere, til \u00e5 kunne ta egne avgj\u00f8relser basert p\u00e5 kunnskap og til \u00e5 forst\u00e5 konsekvens for ulik nettbruk, s\u00e5kalt digital d\u00f8mmekraft og mediekompetanse. Med denne kompetansen og refleksjon over hva man gj\u00f8r, kan nettet som kanal v\u00e6re kilde til kunnskap, informasjon og underholdning, og kan brukes med minsket risiko for uheldige hendelser. I Norge er digitale ferdigheter definert som en av fem grunnleggende ferdigheter. Det betyr at alle norske barn og unge har rett til oppl\u00e6ring i hvordan de kan ferdes trygt p\u00e5 nett. Skolen har ansvar for at barn og unge opplever et trygt og godt l\u00e6ringsmilj\u00f8, ogs\u00e5 digitalt. Barn som har erfaring med nettbruk har st\u00f8rre sjanse for \u00e5 utvikle mekanismer for \u00e5 h\u00e5ndtere risiko, enn barn som i liten grad har digital kompetanse. Det er derfor ekstra viktig at skolen sikrer alle elever like muligheter til \u00e5 bli digitalt kompetente. Det krever samarbeid og innsats fra mange, frivillige, bransje, det offentlige, for \u00e5 l\u00f8fte digital kompetanse og gode digitale tjenester som st\u00f8tter barn til \u00e5 bli trygge nettpiloter. Dette arbeidet kan ikke stoppe opp, og vi er mange som aldri tar pause for \u00e5 bidra til at kloke hoder gj\u00f8r gode valg p\u00e5 nett. Uhell kan skje, men det kan ogs\u00e5 handle om hvordan en har det i livet sitt. Vi har alle et ansvar og kan ta grep for \u00e5 bidra til at barn og unge kan f\u00e5 et tryggere og bedre liv p\u00e5 nett, og utenfor nett. Vi m\u00e5 alle stille sp\u00f8rsm\u00e5let, ikke minst til oss selv: \u00a0- Hva gj\u00f8r du? F\u00f8lg med p\u00e5 #SID2016 #hvagj\u00f8rdu http://www.medietilsynet.no/safer-internet-day-2016-hvagjordu/ Les mer om digital d\u00f8mmekraft, personvern og nettvett p\u00e5 dubestemmer.no Kronikken er skrevet av arbeidsgruppen i Safer Internet Day Norge: Barbro Hardersen, prosjektleder for Medietilsynet Trygg bruk og Safer Internet Day Karoline T\u00f8mte, prosjektleder for Dubestemmer.no - Senter for IKT i utdanningen Kaja Hegg, r\u00e5dgiver i Redd Barna Hans Marius Tessem, seniorr\u00e5dgiver for slettmeg.no - Norsis Nelli Kongshaug, leder for Kors p\u00e5 halsen Medietilsynet Trygg bruk har koordineringsansvar for Safer Internet Day Norge, som i \u00e5r markeres med en todagers konferanse i samarbeid med Kors p\u00e5 halsen, NorSiS, Redd barna og Senter for IKT i utdanningen. P\u00e5 konferansen viser vi hva som gj\u00f8res for et tryggere og bedre nett for barn og unge, under slagordet \u201dHva gj\u00f8r du?\u201d. Konferansen starter 9. februar 2016, og \u00e5pnes av H.K.H. Kronprins Haakon i R\u00f8de Kors\u2019 konferansesenter i Oslo.", "title": "- Hva gj\u00f8r du?"},
{"date": "05. februar 2016", "content": "Digital Media in Education i Poitier og Realfag i Warszawa Invitasjon til Poitier i Frankrike 1.-3.april 2016. M\u00e5lgruppe: L\u00e6rere med elever i hele grunnoppl\u00e6ringen. Tema: Digital Media Education. Seminaret samler l\u00e6rere fra hele Europa og har engelsk som arbeidsspr\u00e5k. Invitasjon til Warzsawa i Polen 14.-17.april 2016. M\u00e5lgruppe: L\u00e6rere med elever i grunnskolen - 10+ Tema: Prosjekter i matematikk og naturfag for nye eTwinning-medlemmer Seminaret har deltakere fra 10 andre land i Europa og har ogs\u00e5 arbeidsspr\u00e5k engelsk. Seminarene tilbyr faglig p\u00e5fyll, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av neste skole\u00e5r. Arbeidsspr\u00e5k p\u00e5 seminaret er engelsk. Arbeidsspr\u00e5k i senere prosjekt bestemmes av partnerne. Kostnad: eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. S\u00f8knadsfrist for Poitier er 21.februar, Warszawa 7.mars. Sp\u00f8rsm\u00e5l kan rettes til Lisbeth K Gregersen p\u00e5 epost eller p\u00e5 telefon 90522914. Loading...", "title": "eTwinning-seminar i Poitier og Warszawa"},
{"date": "04. februar 2016", "content": "Fr\u00e5 hausten kan ungdomsskoleelevar i over 30 kommunar f\u00e5 tilbod om koding som valfag. \u2013 Eit viktig m\u00e5l med \u00e5 innf\u00f8re koding som valfag er \u00e5 auke elevane si interesse for teknologi og realfag. Gjennom koding f\u00e5r elevane erfare at realfaga er kreative og spennande, og ikkje minst er desse kompetansane viktige i framtida, seier kunnskapsminister Torbj\u00f8rn R\u00f8e Isaksen. Eit pilotprosjekt med programmering som valfag skal g\u00e5 over tre skole\u00e5r og startar etter planen opp hausten 2016. Over 30 kommunar kan bli med i pr\u00f8veprosjektet og private skolar kan ogs\u00e5 delta. \u2013 Elevane f\u00e5r l\u00e6re korleis datamaskinar og program verkar og dei f\u00e5r oppl\u00e6ring i ulike programmeringsspr\u00e5k og deira bruksomr\u00e5de. Eksempel p\u00e5 oppg\u00e5ver kan vere \u00e5 programmere eigenutvikla robotar og \u00e5 lage enkle dataprogram eller animasjon, forklarar kunnskapministeren. Det nye valfaget er utvikla saman med Senter for IKT i utdanninga. L\u00e6rarar p\u00e5 skolane som blir med i prosjektet f\u00e5r tilbod om ein eigen MOOC i koding og det skal vere faglege samlingar for skolane som er med i fors\u00f8ket. \u2013 Gjennom \u00e5 teste ut koding som valfag p\u00e5 nokon utvalde pilotskolar, skaffar vi oss viktige erfaringar. Gjennom prosjektet f\u00e5r l\u00e6rarar som vil auke dei teknologiske kunnskapane sine moglegheit til \u00e5 l\u00e6re meir om programmering og koding, understrekar R\u00f8e Isaksen. Fakta Eit tre\u00e5rig fors\u00f8k med koding som valfag p\u00e5 ungdomstrinnet startar hausten 2016. 1. mars er fristen for \u00e5 s\u00f8ke for kommunar og skolar som vil vere med. Over 30 kommunar kan bli med i prosjektet. Dei vil f\u00e5 st\u00f8tte undervegs fr\u00e5 Utdanningsdirektoratet og Senter for IKT i utdanninga. Regjeringa har sett av 15 millionar kroner over tre \u00e5r til fors\u00f8ket med koding som valfag. Les meir om prosjektet p\u00e5 nettsidene til Utdanningsdirektoratet >> Notat: Koding i skolen >> Artikkelen er basert p\u00e5 pressemelding fra Kunnskapsdepartementet 04.02.16", "title": "Koding blir valfag p\u00e5 ungdomsskolen"},
{"date": "03. februar 2016", "content": "Er du l\u00e6rer p\u00e5 1. til 7. trinn? Og vil bli en enda bedre matematikkl\u00e6rer? Da kan du delta i et helt nytt videreutdanningstilbud som er en del av strategien for videreutdanning av l\u00e6rere, \u201cKompetanse for kvalitet\u201d. Dette videreutdanningstilbudet er basert p\u00e5 det som i dag blir omtalt som MOOC (Massive Open Online Course). Studiet er uten fysiske samlinger. L\u00e6ring, samarbeid og refleksjon foreg\u00e5r over nett. - I samarbeid med Institutt for matematiske fag ved Universitetet i Agder, har vi utviklet et nytt nettbasert etter- og videreutdanningstilbud i matematikk 1, sier Eirik \u00d8vernes, prosjektleder ved Senter for IKT i utdanningen. Dette videreutdanningstilbudet \u00a0har oppstart h\u00f8sten 2016 og er basert p\u00e5 samme modell som MatematikkMOOC (matematikk 2, 1.-7. trinn) som startet opp h\u00f8sten 2015 i regi av l\u00e6rerutdanningen ved UiT og HiST (n\u00e5v\u00e6rende NTNU). Tilbudet inng\u00e5r i \u201cKompetanse for kvalitet\u201d og gir 30 studiepoeng. Husk s\u00f8knadsfristen - L\u00e6rerne m\u00e5 s\u00f8ke innen 1. mars. Videreutdanningstilbudet har kapasitet til 500 l\u00e6rere, sier \u00d8vernes. Studiet er nettbasert med en strukturert progresjon, og opplegget er fleksibelt slik at studiet kan kombineres med arbeid. - Det er ingen fysiske samlinger, men det legges til rette for samarbeid og refleksjon gjennom l\u00e6ringsplattformen Canvas. Deltakerne s\u00f8ker finansiering gjennom vikar- eller stipendordningen i Kompetanse for kvalitet. Hvordan deltar du? M\u00e5lgruppen for det nye Matematikk 1- MOOC er l\u00e6rere p\u00e5 1.-7. trinn, som har f\u00e6rre enn 30 studiepoeng. - Form\u00e5let er \u00e5 styrke den formelle kompetansen p\u00e5 matematikk 1-niv\u00e5 til et stort antall l\u00e6rere p\u00e5 en effektiv, kvalitetssikret og fleksibel m\u00e5te. \u00a0M\u00e5let er ogs\u00e5 at de deltakende l\u00e6rernes elever opplever et st\u00f8rre faglig utbytte, samt dypere forst\u00e5else i faget. For \u00e5 stimulere til felles kompetanseutvikling i matematikk 1, oppfordres skoleeiere og skoler til \u00e5 delta med flere enn \u00e9n l\u00e6rer, sier \u00d8vernes. Mer informasjon om Matematikk 1 - MOOC >> S\u00f8k n\u00e5! >> S\u00f8knadsfristen er 1. mars", "title": "Nytt MOOC-tilbud i matematikk 1"},
{"date": "01. februar 2016", "content": "Probleml\u00f8sning, samarbeid, innovasjon, digital l\u00e6ring, kritisk tenkning, eleven som produsent. Det er noen av n\u00f8kkelordene i det fremadstormende internasjonale begrepet 21st century skills. Begrepet \"21st century skills\" handler overordnet om at elever utvikler kompetanse som kan brukes i samfunnet de skal bevege seg ut i etter skolen. Men hva forst\u00e5r vi egentlig med begrepet i Norden? Og hvor langt har de nordiske landene kommet med \u00e5 bruke digitale verkt\u00f8y til \u00e5 underst\u00f8tte denne kompetansen? Det har to forskere fra Aarhus Universitet unders\u00f8kt for Styrelsen for It og L\u00e6ring (STIL). Ole Sejer Iversen er professor i Child-Computer Interaction og en ledende forsker i digital l\u00e6ring. Han har sammen med vitenskapelig assistent Mikkel Ask Rasmussen, finlest sentrale politiske dokumenter, intervjuet eksperter, gjennomf\u00f8rt sp\u00f8rreunders\u00f8kelser i Danmark, Norge, Sverige og Finland og analysert best practice-eksempler p\u00e5 bruk av it til \u00e5 underst\u00f8tte det 21. \u00e5rhundrets kompetanse. Flertydighet forvirrer En klar konklusjon i den nye unders\u00f8kelsen er at det \"21. \u00e5rhundrets kompetanse\" er et flertydig begrep, som nordiske skoler, departementer og organisasjoner tolker forskjellig. - Hva menes med 21. \u00e5rhundrets kompetanse? - Det f\u00e5r vi dessverre ikke et klart svar p\u00e5 i unders\u00f8kelsen. De som er spurt fra Norge, Sverige, Danmark og Finland fremhever at det er vanskelig \u00e5 definere et flertydig begrep som \"21st Century Skills\". Det finnes ikke en klar og felles definisjon, og det kan forvirre, sier Ole Sejer Iversen og forteller at mange ikke er klar over n\u00e5r de arbeider med 21. \u00e5rhundrets kompetanse eller ikke. God grobunn i nordisk tradisjon I de nordiske landene er begrepet frav\u00e6rende i nasjonale utdanningspolitiske dokumenter. For eksempel opererer ikke den danske \"folkeskolelov\" med begrepet. - Det er en overraskelse for oss forskere, at man i Norden ikke bruker begrepet i nasjonal lovgivning. Men vi har data for \u00e5 si at man likevel har gode forutsetninger for \u00e5 arbeide med begrepet i praksis. V\u00e5r konklusjon er at alle intensjoner om at elevene utvikler det 21. \u00e5rhundrets kompetanse er tilstede i de nordiske landene, selv om det er uklart hva vi definerer som det \"21. \u00e5rhundrets kompetanse\", sier Ole Sejer Iversen. Konklusjonen henger sammen med at den nasjonale utdanningspolitikken s\u00f8ker \u00e5 fremme noe av den kompetansen som ligger i det 21. \u00e5rhundrets kompetanse. Dessuten har de nordiske skolene en tradisjon for \u00e5 arbeide p\u00e5 den m\u00e5ten som det 21. \u00e5rhundrets kompetanse bygger p\u00e5. - Man kan si at det 21. \u00e5rhundrets kompetanse lenge har v\u00e6rt grunnen til at man g\u00e5r p\u00e5 skole i Norden. Skolene vil danne og utdanne barn til \u00e5 bli demokratiske borgere. Det er ikke noe nytt, sier Ole Sejer Iversen. Hvor er it i timeplanen? Forskerne har i unders\u00f8kelsen sett p\u00e5 timeplaner i de nordiske landene, og her er det heller ikke s\u00e5 mye nytt. Planene viser ikke at vi har beveget oss inn i det 21. \u00e5rhundret, hvor digital kompetanse er avgj\u00f8rende. Hvis man ser p\u00e5 timeplanene er det ogs\u00e5 vanskelig \u00e5 se at it spiller en rolle for n\u00e5tidens elever. I Norden er informasjonsteknologi (IT) integrert i fagene og ikke et selvstendig fag, og det er stor forskjell p\u00e5 hvordan IT brukes til \u00e5 underst\u00f8tte det 21. \u00e5rhundrets kompetanse rundt p\u00e5 de nordiske skolene. Norden er ellers f\u00f8rende p\u00e5 teknologisk utstyr i skolene. - Danmark, Norge og Sverige kjemper p\u00e5 OECD-listen om \u00e5 ligge som nummer 1 p\u00e5 \"IT-penetrasjon\". Vi ligger langt over EU-gjennomsnittet hver gang vi har med IT \u00e5 gj\u00f8re, og det \u00e5 ha teknologi tilgjengelig, sier Ole Sejer Iversen. Fra konsument til produsent Sp\u00f8rsm\u00e5let er hva de nordiske skolene bruker IT til. I det 21. \u00e5rhundret skal ikke eleven bare v\u00e6re en forbruker og konsument av digitale medier og teknologi, men ogs\u00e5 en produsent som selv skaper noe via teknologi. Det tolker skolene vidt forskjellig. P\u00e5 en skole kan produsentrollen handle om at eleven lager Powerpoint-presentasjoner, mens p\u00e5 den andre skolen g\u00e5r det ut p\u00e5 \u00e5 skille en PC fra hverandre og lage roboter, forteller Ole Sejer Iversen. I f\u00f8lge Ole Sejer Iversen er det overordnet sett tre forskjellige oppfattelser av hvordan skolene og l\u00e6rerne bruker it i undervisningen: Den ene opfattelsen er at man setter str\u00f8m til tradisjonell undervisning. Det kan foreksempel v\u00e6re at eleven l\u00f8ser tradisjonelle matmetaikkoppgaver p\u00e5 datamaskin fremfor p\u00e5 papir. Den andre oppfattelsen g\u00e5r ut p\u00e5 at elevene skal l\u00e6re gjennom teknologi. Det kan foreksempel handle om hvordan vi oppf\u00f8rer oss p\u00e5 Facebook. Den tredje oppfattelse handler om at eleven er produsent og l\u00f8ser \"ordentlige\" problemer (s\u00e5kalte real world problems). Denne oppfattelsen bygger p\u00e5 at det er n\u00f8dvendig at elever har en forst\u00e5else for teknologi og for det digitale verkt\u00f8yet, for \u00e5 klare seg i det 21. \u00e5rhundret. - Skolene m\u00e5 utvikle elevenes kompetanse s\u00e5 de beveger seg fra \u00e5 v\u00e6re konsumenter av teknologi til \u00e5 v\u00e6re produsenter. Det krever at vi har innblikk i nettbrettet eller det digitale verkt\u00f8yet, s\u00e5 barna f\u00e5r en forst\u00e5else av verkt\u00f8yet. De har bruk for \u00e5 f\u00e5 en forst\u00e5else, sier Ole Sejer Iversen. Han peker p\u00e5 at det for han ikke bare er \u00e5 integrere it i ulike fag, men at det skal mer til. - Teknologien er den drivende faktor i v\u00e5rt samfunn i dag. Det er s\u00e5 viktig at skolene i Norden gir skolebarn en forst\u00e5else av hvordan teknologi virker, og hvordan vi kan bruke det p\u00e5 mest mulig m\u00e5te, avslutter Ole Sejer Iversen. Se presentasjonen til Ole Sejer Iversen og Mikkel Ask Rasmussen her >> Les de \"17 Key Findings\"\u00a0som forskere fra Aarhus Universitet har laget om \"21st century skills\">> Det 21. \u00e5rhundrets kompetanse var temaet for Nordic@BETT i London, som samlet over 700 mennesker\u00a0fra utdanningssektoren i ulike land. Les mer om arrangementet her >> Denne saken er skrevet av Camilla Mehlsen for STIL i Danmark , og er oversatt og tilrettelagt av senterets webredaksjon.", "title": "Fremtiden krever teknologiforst\u00e5else"},
{"date": "28. januar 2016", "content": "eTwinning inviterer l\u00e6rere fra yrkesrettede programfag. M\u00e5lgruppe : L\u00e6rere i videreg\u00e5ende oppl\u00e6ring, yrkesrettede programfag. Tid og sted : 8. til 10. mars gjennomf\u00f8res et seminar i Flensburg i Tyskland Seminaret vil ha deltakere fra en rekke europeiske land. Seminaret tilbyr innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av neste skole\u00e5r. Arbeidsspr\u00e5k p\u00e5 seminaret er engelsk. Arbeidsspr\u00e5k i senere prosjekt bestemmes av partnerne. Kostnad : eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. Kontakt oss Sp\u00f8rsm\u00e5l kan rettes til Lisbeth K Gregersen (klikk p\u00e5 navnet for \u00e5 sende epost) eller p\u00e5 telefon 905 22 914. Hva er eTwinning? eTwinning er et tilbud i EUs Erasmus+ 2014-2020, som Norge deltar i. Senter for IKT i utdanningen har det norske ansvaret for eTwinning. Gjennom eTwinning tilbys en struktur for pedagogisk samarbeid mellom skoler i Europa ved hjelp av IKT. M\u00e5let er \u00e5 legge til rette for samarbeid og samhandling mellom skoler, l\u00e6rere og elever, \u00e5 bidra til kompetanseheving i bruk av digitale medier samt \u00e5 stimulere interessen for europeisk kultur og spr\u00e5k. S\u00f8knadsfrist er 8.februar 2016 Loading...", "title": "eTwinning-seminar i Flensburg"},
{"date": "21. januar 2016", "content": "Senter for IKT i utdanningen deltar ogs\u00e5 i \u00e5r p\u00e5 BETT, verdens st\u00f8rste utdanningsmesse med fokus p\u00e5 edtech. Her er noen inntrykk fra messehallen. Det norske klasserommet Ogs\u00e5 i \u00e5r har IKT-Norge organisert en felles stand for en rekke norske edtech-milj\u00f8er p\u00e5 BETT. The Norwegian Classroom samler 16 selskaper (Conexus, Kahoot, Kikora, Creaza, Oppad, Moava, Mobilskole, Gyldendal, Itslearning, Aschehoug, CappelenDamm, Atea, Visma, Cyberbook, Clarify og Skill) som alle satser internasjonalt. Paviljongen ble offisielt \u00e5pnet torsdag av bl.a. Tone Tellevik Dahl (byr\u00e5d utdanning Oslo) og Anita Krohn Traaseth (direkt\u00f8r i Innovasjon Norge). Krohn Traaseth trakk fram viktigheten av samarbeid mellom de norske akt\u00f8rene og at 'kaken' (det internasjonale markedet) er mer enn stor nok til \u00e5 dele. Tellevik Dahl trakk fram edtech som viktig for \u00e5 gi dagens unge den n\u00f8dvendige kompetansen for fremtidens jobber som vi fortsatt ikke vet hva blir. Tellevik Dahl trakk ogs\u00e5 fram viktigheten av programmering for fremtiden - Oslo kommune vedtok i fjor h\u00f8st at alle fjerdeklassinger skal f\u00e5 introduksjon til programmering gjennom aktivitetsskolen. Realfag + Kunst og h\u00e5ndverk = sant! Helt \u00f8verst i hj\u00f8rnet av den gigantiske messehallen p\u00e5 BETT fant vi \u201cSteam Village\u201d. STEAM er det nye STEM! - alts\u00e5 realfagene (Science, Technology, Engineering, Mathmatics) pluss kunst/h\u00e5ndverk (Art). Det er jo en selvsagt kombinasjon for mange som driver med koding, robotikk, 3D-printing osv, men kanskje et aspekt som litt for ofte glemmes n\u00e5r vi snakker skolepolitikk? I \u201cSteam village\u201d er BBC med sin Micro:Bit og mange av deres partnere. Helt siden BBC lanserte sin Micro:Bit for nesten et \u00e5r siden har undertegnede kl\u00f8dd i fingrene etter \u00e5 f\u00e5 tak i en. P\u00e5 konferansen Spill og Koding i skolen i Bergen sist oktober fikk vi h\u00f8re mye om BBCs mest ambisi\u00f8se utdanningsprosjekt p\u00e5 30 \u00e5r: en programmerbar mikro-computer som deles ut (gratis) til alle landets 11-\u00e5ringer. Dessverre er det fortsatt ikke mulig \u00e5 f\u00e5 kj\u00f8pt den, men s\u00e5 snart alle Storbritannias 11-\u00e5ringer har f\u00e5tt utdelt hver sin - s\u00e5 kommer den for salg ogs\u00e5 til oss p\u00e5 kontinentet. F\u00f8r sommeren h\u00e5per vi! I mellomtiden er \u00e5rets BETT full av fantastiske ressurser som kan brukes i kombinasjon med Micro:Bit. I Steam Village fant vi Raspberry Pi foundation, samt Code club UK etc. Her foreg\u00e5r lynkurs i koding hele dagen, og det er fullt mulig \u00e5 kun oppholde seg i Steam Village hele dagen. Her traff vi ogs\u00e5 igjen Carrie Ann Philbin fra Raspberry Pi Foundation som holdt et av de aller mest popul\u00e6re foredragene (+ workshop) p\u00e5 konferansen om spill og koding i fjor. Carrie Ann kommer gjerne tilbake til Norge, og vi skal gj\u00f8re v\u00e5rt beste for at det skal skje! Microsoft + Minecraft EDU = Minecraft: Education Edition Like f\u00f8r BETT 2016 kom nyheten om at Microsoft overtar Minecraft EDU , en versjon av det ekstremt popul\u00e6re spillet som er spesielt utviklet for klasseromsbruk (blant annet med en l\u00e6rer-rolle som kan kontrollere mange aspekter av spillet). En stor del av Microsoft-standen i \u00e5r domineres av Minecraft: Education edition (nytt navn). Det er forel\u00f8pig ikke utviklet veldig mye nytt fra den versjonen vi kjenner fra f\u00f8r, men her kommer det nok mye nytt framover mot lansering til sommeren. Stikkord fra en rask prat med representanten p\u00e5 stand: lettere \u00e5 installere (mange av oss har slitt med \u00e5 f\u00e5 en Minecraft EDU server til \u00e5 kj\u00f8re), bedre oversikt (for l\u00e6rer) over hvem som gj\u00f8r hva, mulighet for \u00e5 bruke hjemmefra for elevene etc. Det h\u00f8rtes for meg ut som om Minecraft: Education edition\u00a0kun vil v\u00e6re tilgjengelig for brukere av Office365 - noe som kan v\u00e6re grunn til bekymring for skoler som ikke har eller \u00f8nsker \u00e5 benytte dette. Minecraft har vist seg \u00e5 v\u00e6re et godt verkt\u00f8y for l\u00e6ring i mange sammenhenger, s\u00e5 jeg h\u00e5per egentlig ikke dette viser seg \u00e5 v\u00e6re riktig. Koding, koding, koding I \u00e5r som i fjor er veldig mange av utstillerne fokusert p\u00e5 ressurser, verkt\u00f8y og dippedutter for \u00e5 jobbe med koding/programmering i skolen. Mange norske barnehager har etterhvert investert i Bee-bot, en liten programmerbar bie som ogs\u00e5 passer for de yngste elevene. N\u00e5 har det kommet en ny generasjon av denne glade, lille saken: En Blue Bot. Forskjellen er at du kan se elektronikken inne i biekroppen, og den kommer med bluetooth som gj\u00f8r den programmerbar fra telefon eller andre enheter. Denne versjonen vil trolig ogs\u00e5 passe de litt eldre elevene. I tillegg finnes en rekke programmerbare roboter, fra Lego Education til byggesett basert p\u00e5 Raspberry Pi, Micro:bit og mange andre.", "title": "Noen inntrykk fra BETT 2016"},
{"date": "21. januar 2016", "content": "Enkel forskning viser at BETT antagelig er den arenaen i verden som samler flest norske skolefolk med teknologi-interesse. Nordic@BETT er et eget seminar som fokuserer p\u00e5 den digitale tilstanden i skolen i de nordiske landene. I \u00e5r hadde over 859 deltakere fra 21 ulike land meldt seg p\u00e5 seminaret. Enkel forskning viser at\u00a0BETT antagelig er den arenaen i verden som samler flest norske skolefolk med teknologi-interesse. Nordic@BETT er et eget seminar som fokuserer p\u00e5 den digitale tilstanden i skolen i de nordiske landene. I \u00e5r hadde over 859 deltakere fra 21 ulike land meldt seg p\u00e5 seminaret. Seminaret er i \u00e5r et samarbeid mellom Senter for IKT i utdanningen , svenske Skolverket og Datorn i utbildningen , danske STIL (styrelsen for It og L\u00e6ring) og det finske utdanningsdepartementet . \u00a0Seminaret ble moderert av professor Tanya Byron. Ferdigheter for det 21. \u00e5rhundre - status Professor Ole Sejer Iversen fra \u00c5rhus universitet presenterte utdrag fra en ny studie der de har sammenliknet hvordan de fire landene sikrer at elevene tilegner seg de n\u00f8dvendige ferdigheter for fremtiden. Kort oppsummert : De nordiske landene har god tilgang p\u00e5 utstyr De nordiske landene snakker ikke eksplisitt om \u201c21st century skills\u201d i styringsdokumenter som l\u00e6replan etc, men har integrert mange av begrepene i beskrivelse av m\u00e5l og ferdigheter. I Norge snakker vi feks. om de fem grunnleggende ferdigheter. Alle landene ser ansvaret for at elevene tilegner seg 21st century skills som delt mellom nasjonale, regionale og lokale myndigheter. Alle landene trekker frem de enkelte skolers og l\u00e6reres autonomi. Dermed blir kanskje den viktigste utfordringen for de nordiske landene: \"Hvordan sikrer vi at alle barn i de desentraliserte, nordiske skolesystemene f\u00e5r like muligheter til \u00e5 utvikle kompetanser for det 21. \u00e5rhundre\". Rapporten er forel\u00f8pig ikke publisert i digital form, men omtales i denne artikkelen . Skolepresentasjoner fra de ulike landene Etter den overordnede innrammingen fra Sejer Iversen, fikk deltakerne en kort skolepresentasjon fra hvert land. Disse elevene har i det minste tilegnet seg n\u00f8dvendige ferdigheter for det 21. \u00e5rhundre: trygge, flerspr\u00e5klige, teknologivante elever mellom 10 og 16 \u00e5r som viste fram digitale arbeidsm\u00e5ter og som ikke lot seg vippe av pinnen selv om nettet gikk ned midt i demonstrasjonen. Jong skole representerte Norge, og viste hvordan de jobber heldigitalt med produksjon av tekster, lydfiler, bilder etc. og tilbakemeldinger og underveisvurderinger fra l\u00e6rer. Jong skole vant Senter for IKT i utdanningens innovasjonspris for sitt arbeid med \u00e5 fornye undervisning og l\u00e6ring med IKT. Mer om de fire prosjektene som ble presentert finnes i programmet for Nordic@BETT.", "title": "Vellykket nordisk seminar p\u00e5 BETT"},
{"date": "12. januar 2016", "content": "I m\u00e5nedene som kommer arrangeres det flere spennende barnehagekonferanser. Senter for IKT i utdanningen deltar p\u00e5 disse konferansene: IKT i barnehagen, tidsfordriv eller pedagogisk verkt\u00f8y? Ideelle barnehager (IBID AS) arrangerer konferansen \"IKT i barnehagen, tidsfordriv eller pedagogisk verkt\u00f8y?\u201d p\u00e5 Radisson BLU Troms\u00f8 den 19. februar . Konferansen best\u00e5r av b\u00e5de plenumsforedrag samt to \u00f8kter med parallellsessjoner. I parallellsessjonene vil det v\u00e6re fokus p\u00e5 blant annet disse temaene: Personvern og sikkerhet De minste og IKT Animasjon med iPad Den digital kompetente barnehage QR koder i barnehagen Etiske vurderinger ved bruk av sosiale medier Stimuler barns nysgjerrighet og \u00f8k den digitale kompetanse Hvordan bruke konkreter og iPad i antall, rom og form i barnehagen Les mer om konferansen her >> Digital arena barnehage 2016 - Lekende, l\u00e6rende og skapende prosesser med digitale verkt\u00f8y i barnehagen Stiftelsen IMTEC arrangerer tre konferanser med tema \u201dlekende, l\u00e6rende og skapende prosesser med digitale verkt\u00f8y i barnehagen\u201d - Troms\u00f8 1. mars, Lillestr\u00f8m 2. mars og Bergen 3. mars. Digital arena barnehage tar for seg hvordan vi kan bruke digitale verkt\u00f8y slik at de blir en naturlig del av hverdagen i barnehagen. Konferansene bidrar til \u00e5 \u00f8ke kunnskapen om hvordan digitale verkt\u00f8y kan st\u00f8tte barnas lek og l\u00e6ring n\u00e5r verkt\u00f8yene blir satt inn i en pedagogisk ramme. Det vil v\u00e6re fokus p\u00e5: Nettbrett Apper for musikk Fortelling og billedb\u00f8ker Ledelse og holdninger Kompetanse og kvalitetsutvikling Forskning og eksempler fra barnehagehverdagen Les mer om konferansene her >> Nasjonal konferanse om bruk av IKT i utdanning og l\u00e6ring (NKUL) Landets st\u00f8rste konferanse om utdanning og l\u00e6ring har for tredje \u00e5ret p\u00e5 rad satt barnehage p\u00e5 agendaen - NKUL arrangeres i Trondheim den 11, 12 og 13 mai . Program og p\u00e5melding kommer i februar. Les mer om konferansen her >> Europeisk nettverkssamarbeid for barnehagel\u00e6rere eTwinning legger til rette for pedagogisk samarbeid mellom barnehager lokalt, nasjonalt samt ute i eupropa. M\u00e5let er \u00e5 kunne bidra til \u00e5 utvikle bruk av IKT i lek og l\u00e6ring. eTwinning er et tilbud i EUs Erasmus+ 2014-2020, som Norge deltar i. Senter for IKT i utdanningen har det norske ansvaret for eTwinning. 2 - 5 jun i arrangeres et seminar i Oslo for barnehagel\u00e6rere. Temaet er: Creative use of ICT in the Kindergarten. Les mer om eTwinning her >>", "title": "4 barnehagekonferanser du b\u00f8r delta p\u00e5 i \u00e5r"},
{"date": "12. januar 2016", "content": "Lag forslag til kreativ bruk av digitalt mikroskop og vinn hendig og veldig anvedelig mikroskop til barnehagen/ sm\u00e5skolen. Lag et undervisningsopplegg der bruk av et hendig digitalt mikroskop inng\u00e5r som et viktig element. Undervisningsopplegget skal kunne brukes i et eTwinningprosjekt der samarbeid med en (eller flere) andre barnehager inng\u00e5r. Vi \u00f8nsker ogs\u00e5 \u00e5 aktivisere l\u00e6rere og elever i sm\u00e5skolen. Beste opplegg premieres med to digitale mikroskop av typen Easi-Scope. Det digitale mikroskopet Easi-Scope er lite og lett og enkelt i bruk.Mikroskopet kobles direkte til en datamaskin slik at barna kan studere resultatet direkte p\u00e5 datamaskinens skjerm og ta bilder eller video med opptaks-knappen p\u00e5 toppen av mikroskopet.Utnytt barnas genuine nysgjerrighet og tenk p\u00e5 hva de ville v\u00e6re interessert i \u00e5 oppdage og studere, og hva det ville v\u00e6re spennende \u00e5 dele med andre for gjensidig utbytte og l\u00e6ring. Forslag sendes som vedlegg i e-post til Senter for IKT i utdanningen ved eTwinning-koordinator Lisbeth Knutsdatter Gregersen - lkg@iktsenteret.no Frist for innsending er 15.februar 2016", "title": "Vinn to digitale mikroskop!"},
{"date": "11. januar 2016", "content": "Her finner du en oversikt over planlagte aktiviteter i eTwinning\u00e5ret 2016 Hvert \u00e5r gjennomf\u00f8res en rekke seminar og konferanser rundt om i Europa. Tema, m\u00e5lgruppe og arbeidsspr\u00e5k varierer. Seminarene er en kombinasjon av faglig p\u00e5fyll, oppl\u00e6ring i bruk av eTwinning-portalen, nettverksbygging og sosialt samv\u00e6r. Alle deltakerne er forpliktet til \u00e5 finne en prosjektpartner og starte planlegging av et prosjekt som skal gjennomf\u00f8res i l\u00f8pet av skole\u00e5ret. Tema, innhold og omfang bestemmes av deltakerne. Kostnader Flyreise og konferanseavgift dekkes av eTwinning Norge. Eventuelle utgifter som vikar m\u00e5 dekkes av den enkelte skoleeier. S\u00f8knadsskjema Seminarene lyses ut i god tid f\u00f8r avreise. Interesserte l\u00e6rere fyller ut et s\u00f8knadsskjema som legges ut sammen med mer informasjon om seminaret. Seminarene som er lagt ut for 2016 8.-10. mars i Flensburg, Tyskland. Tema kommer .M\u00e5lgruppe l\u00e6rere i yrkesfag p\u00e5 videreg\u00e5ende. Mer info og s\u00f8knadsskjema her. 1.-3. april i Poitier, Frankrike. Tema: Digital media education. M\u00e5lgruppe er l\u00e6rere i hele grunnoppl\u00e6ringen 14.-17. april i Warzsawa, Polen . Tema: Matematikk-/ Naturfagprosjekt for nybegynnere i eTwinning. M\u00e5lgruppe er l\u00e6rere med elever 10+ 5.-8. mai i Portugal. Tema: Koding. M\u00e5lgruppe er l\u00e6rere i grunnskolen, samt barnehagel\u00e6rere med ansvar for den eldste gruppen 18.-20.mai i K\u00f8benhavn, Danmark. Tema: Migranter og flyktninger - best practice on Education. 2.-5. juni i Oslo. Tema: Creative use of ICT in the Kindergarten. M\u00e5lgruppe er barnehagel\u00e6rere 1.-3.september i Malm\u00f8, Sverige. Tema er Skandinaviske spr\u00e5k. M\u00e5lgruppe er l\u00e6rere p\u00e5 ungdomsskolen i Norden. Arbeidsspr\u00e5k er skandinavisk 14.-17. september i K\u00f8ge, Danmark. Nordisk ambassad\u00f8rsamling.Arbeidsspr\u00e5k skandinavisk 13.-15.oktober i Tallinn, Estland. Tema: Innovative learning in the classroom - best practice. M\u00e5lgruppe er l\u00e6rere p\u00e5 ungdomstrinnet 29.9-1.10 i Hellas. M\u00e5lgruppe er europeiske eTwinning-ambassad\u00f8rer 21.-23.september Firenze, Italia. Tema: Active citizenship. M\u00e5lgruppe er eTwinning-eksperter og skoleledere 20.-22.oktober i Madrid. Tema: Spansk. M\u00e5lgruppe er l\u00e6rere med spansk som fremmedspr\u00e5k. Arbeidsspr\u00e5k spansk. 27.-29. oktober i Hellas . eTwinning-\u00e5rskonferanse 2016 18.-20. november i Reykjavik. Tema: Storytelling. M\u00e5lgruppe er l\u00e6rere p\u00e5 ungdomsskolen Der annet ikke er angitt, er arbeidsspr\u00e5ket engelsk. Mer informasjon Informasjon om seminarene vil legges ut fortl\u00f8pende med mer informasjon og s\u00f8knadsskjema. Sp\u00f8rsm\u00e5l kan rettes til Lisbeth Knutsdatter Gregersen 90522914 eller //lkg@iktsenteret.no \"> lkg@iktsenteret.no", "title": "eTwinning: Seminar og konferanser 2016"},
{"date": "08. januar 2016", "content": "Norge trenger flere eTwinning-ambassad\u00f8rer fra 2016 eTwinning er et tilbud i EUs Erasmus+ 2014-2020, som Norge deltar i. Senter for IKT i utdanningen har det norske ansvaret for eTwinning. Gjennom eTwinning tilbys en struktur for pedagogisk samarbeid mellom skoler i Europa ved hjelp av IKT. M\u00e5let er \u00e5 legge til rette for samarbeid og samhandling mellom skoler, l\u00e6rere og elever, \u00e5 bidra til kompetanseheving i bruk av digitale medier samt \u00e5 stimulere interessen for europeisk kultur og spr\u00e5k. Det Europeiske Skolenettet (EUN) koordinerer eTwinning og har den sentrale st\u00f8ttefunksjonen, (CSS). I hvert land er det en nasjonal tjeneste, (NSS) som informerer, tilrettelegger og hjelper. \u00a0\u00a0I tillegg til NSS er det etablert et nettverk av eTwinning-ambassad\u00f8rer fra de forskjellige fylkene. Vi \u00f8nsker n\u00e5 \u00e5 g\u00e5 ut med en generell invitasjon til alle erfarne eTwinnere om \u00e5 vurdere muligheten til \u00e5 bli en av v\u00e5re nye ambassad\u00f8rer. Krav til en ambassad\u00f8r: Ha god kjennskap til eTwinning\u2014portalen og mulighetene. Ha gjennomf\u00f8rt flere eTwinning-prosjekt \u00d8nske \u00e5 delta i informasjonsarbeid og erfaringsspredning Ha god grunnleggende digital kompetanse Kunne bist\u00e5 den nasjonale st\u00f8ttetjenesten ved behov Ambassad\u00f8rene tilbys: Kompetanseheving gjennom kurs, konferanser, grupper og nettverk L\u00f8nn etter avtale \u2013 inntil kr. 15.000,- pr \u00e5r Kompetanse- og erfaringsdeling i et nasjonalt nettverk Har du sp\u00f8rsm\u00e5l, kontakt Lisbeth K Gregersen p\u00e5 90522914 eller lkg@iktsenteret.no S\u00f8knadsfrist er 1.2.2016 Loading...", "title": "Vil du bli v\u00e5r nye eTwinning-ambassad\u00f8r?"},
{"date": "07. januar 2016", "content": "Stadig flere tar i bruk Feide, og det er n\u00e5 434 vertsorganisasjoner fra b\u00e5de grunnoppl\u00e6ring og h\u00f8yere utdanning. Samlet \u00f8kning i innlogginger for hele grunnoppl\u00e6ringen fra 2014 til 2015 er 55 %. Feide st\u00e5r for Felles Elektronisk IDEntitet og er Kunnskapsdepartementets l\u00f8sning for sikker identifisering av elever og l\u00e6rere. Med Feide f\u00e5r elever tilgang til en rekke nettbaserte tjenester med samme brukernavn og passord. Feide ivaretar brukernes personvern og bidrar til at personopplysninger behandles p\u00e5 en sikker og lovmessig m\u00e5te. Feide-\u00e5ret 2015 i tall Feide har g\u00e5tt fra 75 millioner innlogginger i 2014 til 113 millioner i 2015. \u00d8kning i videreg\u00e5ende: 27 % \u00d8kning i grunnskolen: 94 % Den st\u00f8rste milep\u00e6len kom 25. november da Feide totalt sett passerte 100 millioner innlogginger i l\u00f8pet av et \u00e5r. (113 totalt for hele 2015). 9. november ble det ogs\u00e5 satt dagsrekord med 755.668 innlogginger i l\u00f8pet av en dag. Det er en \u00f8kning p\u00e5 56 prosent fra \u00e5ret f\u00f8r, hvor h\u00f8yeste dagsnotering var p\u00e5 483.481 Selv om \u00f8kningen i bruken er formidabel fordeler den seg ganske likt som f\u00f8r. B\u00e5de i 2014 og 2015 var det uke 49 som noterte seg for flest innlogginger, og det er ogs\u00e5 november som er den m\u00e5neden med st\u00f8rst bruk. 99 prosent av studenter og ansatte i h\u00f8yere utdanning har n\u00e5 tilgang til Feide. Denne infografikken over Feide-innlogginger har UNINETT laget: Feide i skolen Senteret har ansvaret for FEIDE (Felles Elektronisk IDEntitet) til grunnoppl\u00e6ringen. Med en sikker og enkel Feide-p\u00e5logging f\u00e5r l\u00e6rere og elever tilgang til digitale l\u00e6ringsressurser og muligheter for tilpasning til den enkelte elev. Standardisering av l\u00e6ringsteknologi og digitale l\u00e6ringsressurser er et prioritert tema for senteret. Status for Feide-innf\u00f8ringen i den enkelte kommune oppdateres p\u00e5 kartet p\u00e5 feide.iktsenteret.no .", "title": "FEIDE: Rekordtall for antall innlogginger i grunnskolen i 2015"},
{"date": "06. januar 2016", "content": "Alle barn og unge har rett til et trygt og godt digitalt liv. SID2016 vil ha fokus p\u00e5 #hvagj\u00f8rdu - hva hver og en av oss gj\u00f8r, og kan gj\u00f8re, for at nettet skal bli et bedre og tryggere sted for barn og unge. Du kan delta p\u00e5 hovedprogrammet i tillegg til \u00e5 delta p\u00e5 ulike workshops og aktiviteter i tilknytning til arrangementet. Under Safer Internet-dagene 9. og 10. februar 2016 settes s\u00f8kelys p\u00e5 mange og ulike tema som handler om det \u00e5 gi barn og unge en trygg og god digital hverdag. Nettvett, digital d\u00f8mmekraft, dataspilling, digital mobbing, barn og unges personvern i tillegg til det \u00e5 vokse opp i en digitalisert verden vil bli belyst av foredragsholdere og akt\u00f8rer i Medietilsynets Trygg bruk-nettverk. Arrang\u00f8rer av SID2016 er Medietilsynet, Trygg bruk, Kors p\u00e5 halsen, NorSIS, Redd Barna og Senter for IKT i utdanningen. P\u00e5melding MELD DEG P\u00c5 ARRANGEMENTET HER >> MELD DEG P\u00c5 WORKSHOP OM FREMTIDENS KLASSEROM HER >> MELD DEG P\u00c5 WORKSHOP OM SPILLEROM HER >> PROGRAM: 9. februar: Nettvett Hovedprogrammet for 9.februar starter kl 12:00 i hovedsalen (registrering fra 11:30), og vil ha nettvett som tema. I tillegg vil det arrangeres workshops fra kl 09:00. Barns medievaner og digital motstandskraft - Elisabeth Staksrud, f\u00f8rsteamanuensis ved Institutt for medier og kommunikasjon kommer for \u00e5 blant annet fortelle om barns mediebruk og kompetanse. Hun vil i tillegg snakke om digital motstandskraft. NRK Super - Vi f\u00e5r en presentasjon av NRK Supers nyeste satsning: Flipp klipp Studio Digital mobbing - Bodil Houg er landets f\u00f8rste mobbeombud, og vil forfekte at sosial er det samme som \u00e5 v\u00e6re digital, og at det \u00e5 jobbe forebyggende mot digital mobbing er b\u00e5de kulturarbeid og et ledelsesansvar Barn og medier-unders\u00f8kelsen 2016 - Thomas Haugan-Heps\u00f8 fra Medietilsynet legge fram nye tall om digital mobbing i forbindelse med barn og medier-unders\u00f8kelsen 2016 Blogg-bad - Det vil bli et blogg-bad ledet av Emma Clare, journalist i D2 10. februar: Barn og unges personvern og dataspill Den andre dagen i arrangementet vil rette fokus p\u00e5 personvern og en av barn og unges st\u00f8rste hobbyer: dataspill. Hovedprogrammet varer fra kl 9:00-12:00. I tillegg vil det arrangeres workshops for barn og voksne etter kl 12:00. Paneldebatt om barn og unges personvern - Dagen vil begynne med en introduksjon fra Datatilsynets direkt\u00f8r Bj\u00f8rn Erik Thon. Han vil fortelle om utfordringer rundt barns personvern, hvorfor barns personvern er viktig, og om det er spesielle hensyn \u00e5 ta n\u00e5r vi jobber med og har ansvar for barn og unge. Deretter f\u00e5r vi h\u00f8re fra Sara Eline Gr\u00f8nvold, jurist og forfatter av boken \"Barn og personvern\". Hun vil holde innlegg om barns rettigheter p\u00e5 sosiale medier og internett med fokus p\u00e5 bruk av bilder og retten til \u00e5 ikke bli eksponert. Vi f\u00e5r ogs\u00e5 h\u00f8re fra forfatteren bak bloggen \"Superpapsen\", Ole Morten Knudsen. Han har jobbet for Datatilsynet og som prosjektleder for slettmeg.no, og vil holde innlegg om en bloggers tiln\u00e6rming til barns personvern. Disse tre vil deretter delta i et panel med fokus p\u00e5 personvern. Dataspill - Vi skal bli oppdatert p\u00e5 barn og unges hobby nummer \u00e9n: dataspill av Khalid Azam fra Medietilsynet og gestalt-terapeut Helene Fellmann \u2013 og vi f\u00e5r stifte n\u00e6rmere bekjentskap med gamer og streamer Amalie Marie Reisvaag, ogs\u00e5 kjent under navnet Proxyfox. Trygg bruk-prisen 2015 - Arrangementet avsluttes med utdeling av Trygg bruk-prisen for \u00e5ret som har v\u00e6rt. Kjenner du til en god kandidat? Her kan du lese mer om prisen og nominere din kandidat >> Workshops Du kan delta p\u00e5 hovedprogrammet i tillegg til \u00e5 delta p\u00e5 ulike workshops og aktiviteter i tilknytning til arrangementet. Senter for IKT i utdanningen inviterer til workshop om fremtidens klasserom og workshop om dataspill: Meld deg p\u00e5 workshop om fremtidens klasserom >> Meld deg p\u00e5 workshop om dataspill >> Andre workshops du kan delta p\u00e5: Datatilsynet \u00a0\u2013 Datatilsynet vil sammen med elever gjennomf\u00f8re en personvernsjekk av apper for barn og unge Redd Barna \u2013 om Stopp hatprat-kampanjen Bente Aasheim (Animasjon i skolen) \u2013 lag animasjonsfilm NorSIS \u2013 hvordan fungerer slettmeg.no? Hvordan jobbes det? Trygg bruk-nettverket stiller med workshops og aktiviteter i ulike rom rundt hovedsalen. Artikkelen er basert p\u00e5 artikkelen fra www.medietilsynet.no. Les mer og meld deg p\u00e5 andre workshops >> Dersom du \u00f8nsker \u00e5 delta p\u00e5 hele Safer Internet Day, m\u00e5 du melde deg p\u00e5 separat her >> Her kan du lese mer om Safer Internet Day 2016 og arrangementene over hele verden >>", "title": "Safer Internet Day 2016 - #hvagj\u00f8rdu"},
{"date": "07. desember 2015", "content": "Skolelederne p\u00e5 Mortensnes skole i Troms\u00f8 og Konnerud skole i Drammen har jobbet m\u00e5lrettet for \u00e5 f\u00e5 til endring i hele organisasjonen. Filmen viser hvordan skolelederne har jobbet systematisk og m\u00e5lrettet p\u00e5 sine skoler for \u00e5 f\u00e5 til endring i hele organisasjonen. Skolelederne ved Mortensrud og Konnerud skoler har brukt IKTplan.no og rammeverket som et utgangspunkt for \u00e5 skape og definere felles forst\u00e5else av hva digitale ferdigheter og systematisk bruk. Helt sentralt for skolelederne er at de har satt endringsarbeidet i system og jobber med kompetanseheving og erfaringsdeling hos de ansatte. Se filmen \"Fra IKT-plan til praksis\" her >> L\u00e6r mer om IKTplan.no Digitale ferdigheter er en av de fem grunnleggende ferdighetene i Kunnskapsl\u00f8ftet. IKTplan.no inneholder ferdige ressurser i form av oppl\u00e6ringsvideoer, presentasjoner, tester, fagveiledninger og lenker til aktuelle nettsteder. Tjenesten er gratis. Alle ressurser kan lastes ned og redigeres etter behov. Innholdet p\u00e5 iktplan.no i\u00a0henhold til gjeldende l\u00e6replan fra 2006, Kunnskapsl\u00f8ftet og\u00a0rammeverk for digitale ferdigheter, fastsatt av Kunnskapsdepartementet, januar 2012. Planen inneholder kompetansem\u00e5l for 1. til 10. trinn og har nyttige ressurser koblet opp\u00a0mot alle m\u00e5lene. G\u00e5 til iktplan.no >> Flere filmer med l\u00e6ringshistorier om IKT Vi har bes\u00f8kt skoler og barnehager og filmet lek og l\u00e6ring for \u00e5 vise innovativ pedagogisk praksis med digitale verkt\u00f8y. Filmene viser pedagogisk bruk av IKT i mange ulike sammenhenger og er laget i samarbeid med Visual Days i 2014. La deg inspirere og motivere til \u00e5 tenke nytt rundt bruk IKT i skole og barnehage - se for eksempel filmen \" Effekter av digitale verkt\u00f8y i undervisningen\" her. >>", "title": "FILM: IKT-plan gir systematisk endring"},
{"date": "03. desember 2015", "content": "Jong skole fra B\u00e6rum vant innovasjonsprisen 2016 for sitt arbeid med  skriveoppl\u00e6ring etter STL+-metoden (\u201dSkrive seg til lesing\u201d) med bruk av nettbrett. Senter for IKT i utdanningen deler hvert \u00e5r ut Innovasjonsprisen til en skole som har utviklet en helhetlig praksis der IKT utgj\u00f8r en viktig faktor i undervisning og l\u00e6ring. Kunnskapsminister Torbj\u00f8rn R\u00f8e Isaksen gratulerer l\u00e6rere og elever ved Jong skole med innovasjonsprisen 2016. - Dere har vist at digitale hjelpemidler \u00e5pner for mange nye muligheter. Jeg \u00f8nsker dere lykke til videre med det innovative og spennende l\u00e6ringsarbeidet dere har satt i gang. Jong skole tok h\u00f8sten 2014 i bruk nettbrett til alle elevene. Juryen har vektlagt hvordan innf\u00f8ringen av teknologi har g\u00e5tt h\u00e5nd-i-h\u00e5nd med en ny pedagogisk tankegang, noe som har gitt dokumenterte resultater i lese- og skriveoppl\u00e6ringen. Skolen har ogs\u00e5 v\u00e6rt raus til \u00e5 dele sine erfaringer med l\u00e6rere og skoleledere fra hele landet. Vinneren av Innovasjonsprisen 2016 f\u00e5r en tur til verdens st\u00f8rste undervisningsmesse BETT i London for tre elever og to l\u00e6rere. Elevene skal presentere skolen sin og vise hvordan de bruker IKT innovativt p\u00e5 seminaret Nordic@Bett sammen med skoler fra Sverige, Danmark og Finland. Se filmen om hvordan f\u00f8rsteklassingene p\u00e5 Jong skole l\u00e6rer \u00e5 lese etter STL+-metoden (\u201dSkrive seg til lesing\u201d), med et nettbrett mellom hendene >> Bildene i denne saken er tatt p\u00e5 skolen under overrekkelsen av prisen. Juryen for Innovasjonsprisen har best\u00e5tt av: Heidi Austlid (adm. direkt\u00f8r IKT Norge) Per Rune Eknes (redakt\u00f8r Skolemagasinet) Ole Christian Wold Haavik (leder Norsk Pedagogisk Dataforening) Sten Ludvigsen (professor IPED, Universitet i Oslo) Erik Bolstad Pettersen (divisjonsdirekt\u00f8r Utdanningsdirektoratet)", "title": "Innovasjonsprisen 2016 til Jong skole i B\u00e6rum kommune"},
{"date": "30. november 2015", "content": "N\u00e5r l\u00e6ring er sosialt, treng vi sosiale verkt\u00f8y til digital l\u00e6ring. Her ser vi p\u00e5 korleis l\u00e6rarar og elevar bruker enkle digitale verkt\u00f8y som Facebook og Google Drive for \u00e5 skape samarbeid, l\u00e6ring og engasjement. Kommunikasjon og klasseleiing \u2013 N\u00e5r nettet er ope, veit vi at elevane sjekkar Facebook med jamne mellomrom. Og n\u00e5r vi fyrst bruker Facebook i undervisninga, er det lettvint at elevane er p\u00e5logga, for om noko skal leggjast ut raskt, er den enklaste m\u00e5ten \u00e5 leggje meldinga eller lenkja ut p\u00e5 Facebook-sida eller gruppa klassen har. Det gjer elevane sj\u00f8lv. Lenkjer kan ogs\u00e5 sendast via chat p\u00e5 Facebook innetter i sm\u00e5 grupper. Det lettar kommunikasjon og deling i klasserommet, der tidsklemma oppst\u00e5r av lengda p\u00e5 klassetimane, 45 eller 60 minutt. Dette blir derfor ein vinn-vinn-situasjon b\u00e5de for l\u00e6rar og elevar, seier Liv Marie Schou, som er norsklektor p\u00e5 St. Hallvard videreg\u00e5ende skule i Lier utanfor Drammen. Sosial l\u00e6ring Ved Nordahl Grieg VGS i Bergen har eit sosiokulturelt l\u00e6ringssyn lagt premissane for heile undervisningsverksemda. Margreta Tveisme, som er fagleiar for pedagogisk bruk av IKT ved skulen, utdjupar: \u2013 L\u00e6ring er grunnleggjande sosialt. Det utgangspunktet gjennomsyrer alt vi gjer. Vi samarbeider: L\u00e6rar-elev, elev-elev, l\u00e6rar-leiar. Men samarbeid krev verkt\u00f8y, og p\u00e5 Nordahl Grieg er Facebook og Google Drive heilt sentralt. Vurdering og tilbakemeldingar Elevane sj\u00f8lv peikar p\u00e5 opninga for \u00e5 f\u00e5 innspel og kommentarar fr\u00e5 andre elevar, og det meiner Tveisme er s\u00e6rs l\u00e6rerikt for dei: \u2013 Det l\u00e6rer dei veldig mykje av. Dei tenkjer ofte heilt annleis p\u00e5 oppg\u00e5va enn l\u00e6rarar gjer, men det kan vere krevjande. Det er ikkje s\u00e5 lett \u00e5 ha eit godt spr\u00e5k for slike tilbakemeldingar. Det m\u00e5 l\u00e6rarane arbeide mykje med: \u00c5 gje dei eit godt spr\u00e5k for tilbakemelding. Ein m\u00e5 skrive meir enn at dette var fint, gler meg til \u00e5 lese meir, osv., seier Margreta Tveisme. Dette er ferdigheiter elevane ganske med det same kan overf\u00f8re til livet utanfor klasserommet. Kunsten \u00e5 gje slike tilbakemeldingar er ogs\u00e5 tett knytt til viktige sp\u00f8rsm\u00e5l om personvern i sosiale medium. Nettsidene dubestemmer.no og slettmeg.no har mykje stoff om gode k\u00f8yrereglar for nettspr\u00e5k og etikette p\u00e5 nett. Se filmen og les meir om samarbeidsl\u00e6ring p\u00e5 nett >> Ressursar Det finst mange gode nettressursar om korleis Facebook og Google-verkt\u00f8ya kan brukast effektivt, ikkje minst har selskapa sj\u00f8lve laga gode manualar (p\u00e5 engelsk) for korleis du g\u00e5r fram: Facebook: Teaching Digital Kids . Her kan du laste ned b\u00e5de brukarmanualar og generelle r\u00e5d for bruk av Facebook i skulesamanheng. Sj\u00e5 ogs\u00e5\u00a0 p\u00e5 denne bloggposten om Facebook p\u00e5 bloggen Sharing is the New Way of Learning. Google har et omfattande l\u00e6ringssenter for bruk av Google-verkt\u00f8y i undervisning a. Dersom du vil g\u00e5 rett p\u00e5 oppl\u00e6ring i bruk av dokumenter og skylagring (Drive) kan du sj\u00e5 ein manual med utfyllende forklaring, b\u00e5de tekst og video . Sj\u00e5 ogs\u00e5 her for tips >> 99 Ways You Should Be Using Facebook in Your Classroom . Rettleiing om skytjenester og eksterne IT-tjenester i grunnoppl\u00e6ring a. Bak skyene er himmelen alltid bl\u00e5? \u2013 ei innf\u00f8ring i Cloud Computing for sk uleeigarar. Flere filmer om IKT i l\u00e6ring og undervisning >> Her finner du filmer om pedagogisk bruk av IKT i mange ulike sammenhenger. La deg inspirere og motivere til \u00e5 tenke nytt rundt bruk av IKT i skole og barnehage. Se alle filmene >>", "title": "FILM: Samarbeidsl\u00e6ring p\u00e5 nett"},
{"date": "25. november 2015", "content": "Bruker din barnehage digitale verkt\u00f8y aktivt og kreativt i lek og l\u00e6ring? Er svaret ja, kan dere delta i v\u00e5r konkurranse \u201dDigital barnehagepris 2016\u201d! Vinnerne av den f\u00f8rste digitale barnehageprisen til Senter for IKT i utdanningen var Kleppe friluftsbarnehage. Vi skal k\u00e5re en ny vinner i 2016 og vil med dette invitere alle barnehagene til \u00e5 delta med bidrag for \u00e5 vinne \u00e5rets pris. Du kan delta i konkurransen ved \u00e5 sende skriftlig s\u00f8knad som inneholder m\u00e5l, gjennomf\u00f8ring, refleksjon over prosessen og hvordan l\u00e6ringen var for b\u00e5de barna og personalet. Vurderingskriterier God dokumentasjon av prosessen og m\u00e5lsetningene satt for prosjektet m\u00e5 v\u00e6re vedlagt. Barna er medvirkende og produsenter i prosjektet. Har et bevisst og balansert forhold til bruk av de digitale verkt\u00f8yene, herunder at barnas personvern er godt ivaretatt. Prosjektet m\u00e5 v\u00e6re forankret i et eller flere fagomr\u00e5der fra Rammeplanen for barnehagen. Prosjektet som vises frem og s\u00f8kes for m\u00e5 v\u00e6re fullf\u00f8rt . Uferdige prosjekt vil ikke bli vurdert. Premie Gavekort p\u00e5 10 000 kr til kj\u00f8p av digitalt utstyr til barnehagen Reise og opphold\u00a0 for 2 stykker fra barnehagen til NKUL i Trondheim i mai 2016 Vilk\u00e5r for deltakelse Vinnerbidraget skal presenteres av representantene fra barnehagen, p\u00e5 Nasjonal konferanse om bruk av IKT i utdanning og l\u00e6ring (NKUL) i Trondheim mai 2016 Senteret m\u00e5 f\u00e5 tilgang \u00a0til \u00e5 bruke eksemplet\u00a0i v\u00e5r formidling av god praksis i barnehagene Opplegget vil ogs\u00e5 deles p\u00e5 v\u00e5r nettside iktipraksis.no . Rettigheter til materialet og personvernshensyn m\u00e5 \u00a0v\u00e6re avklart og godt ivaretatt Slik s\u00f8ker du Send inn bidrag p\u00e5 minnepinne i posten til: Den digitale barnehageprisen 2016 / ved ABL Senter for IKT i utdanningen Fridtjof Nansensplass 7 0160 Oslo Juryen Senter for IKT i utdanningen har oppnevnt denne juryen til \u00e5 vurdere de innkomne s\u00f8knadene: Nina B\u00f8lgan, pensjonert f\u00f8rsteamanunesis \u00a0og engasjert IKT-ildsjel Marit K\u00e5resdatter Nilsen, pedagogisk leder og styrer i Kirketunet barnehage Marianne Undheim, assisterende styrer i Kleppe friluftsbarnehage (representant fra fjor\u00e5rets vinner) Lene Karin Wiberg, avdelingsleder ved Senter for IKT i utdanningen Sp\u00f8rsm\u00e5l Har du noen sp\u00f8rsm\u00e5l om barnehageprisen 2016, kan disse sendes p\u00e5 epost (klikk her). S\u00f8knadsfrist 1. februar 2016 NB! Vi har mulighet til \u00e5 forlenge s\u00f8knadsfristen dersom tiden er for knapp, informer oss gjerne om dere har relevante prosjekter p\u00e5 gang. Kunngj\u00f8ring av prisvinnere vil foreg\u00e5 p\u00e5 ett av v\u00e5re planlagte frokostseminarer i l\u00f8pet av v\u00e5ren 2016. Lenker Her kan du lese sakem om k\u00e5ringen av Digital barnehagepris 2015, som\u00a0 gikk til Kleppe friluftsbarnehage >> Lenke til Kleppe friluftsbarnehages nettside >> Om Digital barnehagepris 2016 Senter for IKT i utdanningen er et nasjonalt senter direkte underlagt Kunnskapsdepartementet og jobber med ulike tjenester, prosjekter og ressurser som skal \u00f8ke kvaliteten i utdanningen og gi bedre l\u00e6ringsutbytte og l\u00e6ringsstrategier for v\u00e5re barn i barnehagen, elever i grunnoppl\u00e6ringen og studenter i l\u00e6rer- og barnehageutdanningen. I arbeidet med \u00e5 n\u00e5 denne m\u00e5lsetningen utlyste vi den digitale barnehageprisen for f\u00f8rste gang i 2015. Den digitale barnehageprisen deles ut for god pedagogisk digital praksis i barnehagen. Foto: Ingun A. M\u00e6hlum", "title": "Konkurranse: Digital barnehagepris 2016"},
{"date": "24. november 2015", "content": "Droner svever, ikke bare i den norske samfunnsdebatten - n\u00e5 flyr de ogs\u00e5 inn i skolene. IKT i praksis: Denne videoen viser hvordan Rothaugen skole i Bergen hadde droner som tema en hel skoledag for tre ungdomsskoleklasser. Det store spennet i bruksomr\u00e5de gj\u00f8r dronene spennende i undervisningen: \u2013 Det tverrfaglige er det viktige, slik at elevene ser sammenhengene, fra enkel, praktisk bruk og over til ein mer komplisert kontekst, sier l\u00e6rer Terje Pedersen ved Rothaugen. \u2013 Innenfor samfunnsfag kan det handle mye om hvordan droner brukes i det daglige, innenfor RLE kommer de etiske problemstillingene, i matematikk brukte vi n\u00e5 dronene til undervisning om koordinatsystem og medianer. Naturfag kan knyttes til dette, ikke minst det tekniske: Hva virker inn p\u00e5 hvordan droner fungerer, hvordan m\u00e5 den bygge for \u00e5 kunne fly?, forteller Pedersen. Se filmen om droner p\u00e5 Rothaugen skole her >> L\u00e6r mer om droner i undervisningen L\u00e6ringsopplegg om droner >> Dokumentarfilmen \"Drone\" >> Blogginnlegg skrevet av elevene p\u00e5 Rothaugen skole etetr temadag om droner>> Ungdomsskoleelever programmerte droner, innlegg p\u00e5 nettsidene til Kidsa koder >> Computational thinking :\u00a0 Stadig flere land innf\u00f8rer koding som fag i skolen, sammen med probleml\u00f8sningsmetoden \"computational thinking\" som er relevant langt utover IKT-fag. Flere filmer om IKT i l\u00e6ring og undervisning Her finner du filmer om pedagogisk bruk av IKT i mange ulike sammenhenger. La deg inspirere og motivere til \u00e5 tenke nytt rundt bruk av IKT i skole og barnehage. Se alle filmene >>", "title": "Droner i skolen -  ny innfallsvinkel til fagene"},
{"date": "20. november 2015", "content": "Se filmen om internasjonal forskning og erfaring som viser overveiende positive resultater ved bruk av nettbrett i skolen. Abdul Chohan var for noen \u00e5r tilbake kjemil\u00e6rer p\u00e5 en skole i det fattigste omr\u00e5det av den engelske byen Bolton. I dag er han leder ved den samme skolen, Essa Academy. Men ingen ting er som det var, bortsett fra at den stadig huser elever som til sammen snakker n\u00e6rmere 50 forskjellige spr\u00e5k. Skolen har v\u00e6rt gjennom en forvandling, med teknologi som b\u00e5de verkt\u00f8y og kompass. \u2013 Vi lever i en verden hvor teknologi blir stadig viktigere. Vi forbereder ikke v\u00e5re studenter for dagen i dag, men for morgendagen. Og i deres verden vil teknologi i enda st\u00f8rre grad v\u00e6re integrert i alt de foretar seg, sier han. Siv Svan\u00e6s er prosjektleder ved Family, Kids and Youth, som er et av de ledende instituttene p\u00e5 forskning om barn og unge i England. Ett av deres prosjekter har handlet om erfaringene fra introduksjon av nettbrettbruk ved 40 engelske skoler. Elevene som var med i prosjektet sier at de er mer motiverte til \u00e5 l\u00e6re, at de synes l\u00e6ringen er mer interessant og at den foreg\u00e5r mer kreativt. De sier at de kommuniserer mer, at de mer uavhengige, og at de gj\u00f8r mer kreativt arbeid i klasserommet, forteller Siv Svan\u00e6s. Se hele filmen her: Les mer om forskning og erfaring: Clark, W. & Luckin, R. (2013): What the research says. iPads in the Classroom [Working Paper], London Knowledge lab: Institute of Education, University of London. Clarke, B. & Svanaes, S. (2012): One-to-one Tablets in Secondary Schools. An evaluation study. Stage 1. 2011\u20132012. Family, Kids & Youth. Clarke, B., Svanaes, S. & Zimmerman, S. (2013): One-to-one Tablets in Secondary Schools. An evaluation study. Stage 2. 2011\u20132012. Family, Kids & Youth. Essa Academys hjemmeside Isa Jahnkes forskning Flere filmer med l\u00e6ringshistorier om IKT Vi har bes\u00f8kt skoler og barnehager og filmet lek og l\u00e6ring for \u00e5 vise innovativ pedagogisk praksis med digitale verkt\u00f8y. Filmene viser pedagogisk bruk av IKT i mange ulike sammenhenger og er laget i samarbeid med Visual Days i 2014. La deg inspirere og motivere til \u00e5 tenke nytt rundt bruk IKT i skole og barnehage - se for eksempel filmen \" L\u00e6rer \u00e5 lese med nettbrett\" her. >>", "title": "FILM: Effekter av digitale verkt\u00f8y i undervisningen"},
{"date": "20. november 2015", "content": "Sj\u00e5 filmen om korleis teknologiskulen Hundsund bruker enkle videoar for \u00e5 f\u00f8rebu elevane, der m\u00e5let er meir tid til oppf\u00f8lging og meir motiverte elevar. Sj\u00e5 filmen her >> Ved Teknologiskulen Hundsund p\u00e5 Fornebu, forklarar lektor i realfag Anne Cathrine Strande Straube korleis ho bruker \"flipped classroom\" i undervisninga, og kva ho meiner er viktig: - Filmsnuttane skal vere korte og informative, og handle om kva elevane skal arbeide med i faget neste dag. Metoden blir brukt der det er form\u00e5lsteneleg, og berre som eit supplement til den ordin\u00e6re undervisninga. Omvendt undervisning erstattar ikkje l\u00e6raren i klasserommet, seier Straube. Thomas Johanson, undervisningsinspekt\u00f8r ved Hundsund teknologiskule, meiner elevane verker meir motiverte og betre f\u00f8rebudde til undervisninga, n\u00e5r dei har f\u00f8rebudd seg med videoen i forkant av undervisninga. - Da blir det enklare \u00e5 f\u00e5 til gode diskusjoner rundt emnet, og meir tid til kvar enkelt elev, legg Johanson til. Verkt\u00f8y for omvendt undervisning Les meir om Screencast-O-Matic (og last ned) >> Appen Explain Everything finn du her: iOS Android Windows Microsoft kom v\u00e5ren 2014 med eit tillegg til PowerPoint som heiter Office Mix, som gjer at du lett kan bruke power-pointar til omvendt undervisning. Les meir Tucker, B. (2012). The Flipped Classroom . Education Next. Goodwin, B. & Miller, K. (2013). Evidence on Flipped Classroomes Is Still Coming In. Educational Leadership . Sj\u00e5 andre digitale l\u00e6ringshistorier om IKT i l\u00e6ring og undervisning >>", "title": "FILM: Omvendt undervisning (flipped classroom)"},
{"date": "13. november 2015", "content": "Nordic Journal of Digital Literacy markerte nylig sitt 10-\u00e5rs jubileum og inviterte til et seminar med tematikk p\u00e5 digital kompetanse. I den sammenheng er det gitt ut en samling med artikler fra perioden 2006-2016, som dekker begrepsutvikling og forskning p\u00e5 omr\u00e5det. Jubileumsnummeret kan lastes ned og leses her: https://www.idunn.no/dk/2015/Jubileumsnummer Det ble gjort opptak fra seminaret, og dette er n\u00e5 gjort tilgjengelig: https://vimeo.com/album/3653457 MORTEN S\u00d8BY , Editor, Nordic Journal of Digital Literacy, har skrevet en kort introduksjon om tidsskriftet og utviklingen det siste ti\u00e5ret: http://blogg.iktsenteret.no/content/20151102/digital-competence-password-new-interdisciplinary-field FRANCESC PEDR\u00d3 , Chief ED/PLS/EDP UNESCO Education Sector Komparative og internasjonale perspektiver. Overblikk p\u00e5 rammeverk for digital literacy. Se presentasjonen hans her: http://www.slideshare.net/francescpedro/towards-a-perfect-storm-technologysupported-innovations-in-education RIINA VUORIKARI , Researcher, Joint Research Centre, European Commission Utvikling av konseptet digital literacy gjennom det siste ti\u00e5ret, samt implementering av digital kompetanse og ny teknologi: http://www.slideshare.net/vuorikari/from-individuals-digital-competence-to-digitally-competent-learning-organisations OLA ERSTAD , Head of Department of Education, Faculty of Education, UiO Et nasjonalt blikk p\u00e5 digitale ferdigheter og digital skills gjennom det siste ti\u00e5ret. Se presentasjonen hans her: http://www.slideshare.net/iktsenteret/ola-erstad GEIR OTTESTAD , Policy Officer, DG Education and Culture, European Commission Norske og europeiske perspektiver p\u00e5 digital literacy, samt innblikk i arbeidet med digital literacy i EU: http://www.slideshare.net/iktsenteret/geir-ottestad?related=1 Om Nordic Journal of Digital Literacy Tidsskriftet er en kvartalsvis engelskspr\u00e5klig Open Access-publikasjon som utgis av Universitetsforlaget i samarbeid med Senter for IKT i utdanningen. Tidsskriftet retter seg mot forskere, skolemyndigheter, skoleledere i grunnskole og videreg\u00e5ende skole, fagl\u00e6rere ved h\u00f8gskoler og universiteter, og andre som er opptatt av utdanning og IKT. Redaksjonen tar gjerne i mot nye bidrag. Forfatterveiledning og ytterligere informasjon om Nordic Journal of Digital Literacy finner du p\u00e5 Idunn.no/dk >> For mer informasjon om NJDL, kontakt Morten S\u00f8by eller Karoline T\u00f8mte. Se tidligere utgave av NJDL her >>", "title": "Nordic Journal of Digital Literacy 10 \u00e5r"},
{"date": "11. november 2015", "content": "Auka motivasjon og fleire opningar for tilpassa oppl\u00e6ring med nettbrett i skulen er \u00e5rsaka til at ogs\u00e5 disse f\u00f8rsteklassingane har skriveoppl\u00e6ring med nettbrett. P\u00e5 Jong har f\u00f8rsteklassingane skriveoppl\u00e6ring etter STL-metoden (\u201dSkrive seg til lesing\u201d), med eit nettbrett mellom hendene. \u2013 Dei knekkjer lesekoden mykje fortare enn tidlegare kull. Og dei produserer mykje meir tekst enn dei gjorde f\u00f8r. Da l\u00e6rte f\u00f8rsteklassingane \u00e9in bokstav i veka. No l\u00e6rer dei \u00e9in om dagen, seier rektor Frode S\u00f8mme. Elevane l\u00e6rer \u00e5 skrive bokstavane p\u00e5 nettbrett. Og n\u00e5r dei trykkjer tasten for bokstaven N, s\u00e5 h\u00f8yrer dei ogs\u00e5 uttalen. \u2013 Dei h\u00f8yrer n\u00e5r dei skriv feil. S\u00e6rleg for framandspr\u00e5klege er dette undervisningsopplegget heilt genialt, meiner S\u00f8mme \u2013 som leier ein skule med 20 prosent framandspr\u00e5klege. L\u00e6r meir om begynneroppl\u00e6ringen i norsk p\u00e5 nettbrett I denne artikkelen p\u00e5 lesesenteret sine nettsider, finn\u00a0du \"L\u00e6rerens beste leseappe\" for leseoppl\u00e6ring p\u00e5 nettbrett >> Her finn\u00a0du eit opplegg for innf\u00f8ring av samanhengande skrift, stavskrift, p\u00e5 nettbrett :\u00a0 \u201dBruk av nettbrett - bokstavinnl\u00e6ring\u201d - 1. klasse Norsk \u2013 p\u00e5 iPad >> Dette er eit forslag til korleis\u00a0du kan gjennomf\u00f8re grunnleggande oppl\u00e6ring i samanhengande\u00a0handskrift (stavskrift) ved hjelp av Smartboard og nettbrett >> Fleire filmar med l\u00e6ringshistorier om IKT Vi har bes\u00f8kt skular og barnehagar og filma leik og l\u00e6ring for \u00e5 vise innovativ pedagogisk praksis med digitale verkt\u00f8y. Filmane viser pedagogisk bruk av IKT i mange ulike samanhengar og er laga i samarbeid med Visual Days i 2014. La deg inspirere og motivere til \u00e5 tenke nytt rundt bruk IKT i skule og barnehage - sj\u00e5\u00a0til d\u00f8mes\u00a0filmen om tilpassa\u00a0undervisning her >>", "title": "L\u00e6rer \u00e5 lese med nettbrett"},
{"date": "04. november 2015", "content": "Kan et av verdens mest popul\u00e6re spill blant barn og unge brukes til \u00e5 bygge en skole i Trondheim? Javisst! Se filmen om hvordan 4. trinn p\u00e5 Brundalen kombinerte fire fag i arbeidet med nye skolebygg. Minecraft er et byggespill, ofte beskrevet som digital lego, som siden beta-lansering i 2009 har blitt et av de mest popul\u00e6re spillene i verden. Magnus H. Sandberg, som i flere \u00e5r har v\u00e6rt l\u00e6rer ved Stovner videreg\u00e5ende skole og n\u00e5 er tilknyttet Smart L\u00e6ring-prosjektet ved NTNU, har jobbet mer med spillbasert l\u00e6ring enn de fleste: \u2013\u00a0Om et dataspill er nyttig i undervisning kommer an p\u00e5 hva man vil oppn\u00e5 med \u00e5 bruke det. Det er krevende \u00e5 bruke et dataspill for \u00e5 n\u00e5 l\u00e6ringsm\u00e5l som i utgangspunktet ikke har noe med spillet \u00e5 gj\u00f8re. Man m\u00e5 huske at de fleste dataspill ikke er laget for l\u00e6ring, men for underholdning. Et dataspill kan v\u00e6re nyttig hvis l\u00e6reren ser en kobling mellom spillaktiviteten og fagm\u00e5lene som skal l\u00e6res, og hun klarer \u00e5 formidle den tanken til elevene, sier Sandberg. L\u00e6r mer omm spill i undervisningen Notat og tre l\u00e6ringsopplegg om dataspill i skolen >> Etikk, moral og zombier | Senter for IKT i utdanningen >> Dataspill i skolen | Iktipraksis.no >> Spillbasert l\u00e6ring | Norgesuniversitetet >> Dataspill kan gi bedre undervisning | forskning.no >> Flere filmer med l\u00e6ringshistorier om IKT Vi har bes\u00f8kt skoler og barnehager og filmet lek og l\u00e6ring for \u00e5 vise innovativ pedagogisk praksis med digitale verkt\u00f8y. Filmene viser pedagogisk bruk av IKT i mange ulike sammenhenger og er laget i samarbeid med Visual Days i 2014. La deg inspirere og motivere til \u00e5 tenke nytt rundt bruk IKT i skole og barnehage - se for eksempel filmen \" L\u00e6rer \u00e5 lese med nettbrett\" her. >>", "title": "FILM: Minecraft gir l\u00e6ringskraft"},
{"date": "03. november 2015", "content": "N\u00e5 finner du oppdatert arbeidmarkedsinformasjon p\u00e5 utdanning.no. I denne saken kan du ogs\u00e5 lese om de andre popul\u00e6re tjenestene p\u00e5 dette nettstedet. Lister over hvilke bedrifter som har ansatte i valgt yrke presenteres n\u00e5 sammen med arbeidsmarkesdsinformasjonen. Bedriftsinformasjonen hentes hver natt fra Br\u00f8nn\u00f8ysundregistrene. - For eksempel finner du n\u00e5 hvor mange besatte elektrikerstillinger det er i Norge, i Finnmark og i Hammerfest p\u00e5 beskrivelsen av yrket elektriker, sammen med listen over hvilke bedrifter som har ansatt disse, sier Therese Henriksen ved Senter for IKT i utdanningen. P\u00e5 utdanning.no finner du rundt 550 forklaringer av yrke og flere verkt\u00f8y til selvhjelp. Nettstedet er en nasjonal nettportal for informasjon om utdanning og yrker. Klikk deg inn p\u00e5\u00a0 yrkesbeskrivelsene p\u00e5 utdanning.no, velg et yrke og \u00e5pne fanen \"Arbeidsmarked\" >> Andre aktuelle tjenester fra utdanning.no - V\u00e5r popul\u00e6re karakterkalkulator gir elever i videreg\u00e5ende skole mulighet til \u00e5 regne ut hvor mange skole- og konkurransepoeng de vil f\u00e5 p\u00e5 bakgrunn av karakterer og fag.\u00a0 Karakterer og utregninger kan lagres p\u00e5 Min side med Feide, sier Henriksen. Resultatene fra Karakterkalkulatoren kan brukes i Studievelgeren til \u00e5 f\u00e5 en bedre oversikt over hvilke studier i h\u00f8yere utdanning som er aktuelle for deg med dine fag og karakterer. - Studievelgeren gir oversikt over de siste kravkoder og poenggrenser fra Samordna opptak. Det er derfor et nyttig planleggingsverkt\u00f8y for alle som skal s\u00f8ke opptak til h\u00f8yere utdanning, sier Henriksen. Pr\u00f8v Karakterkalkulatoren >> Pr\u00f8v Studievelgeren >> Mer om utdanning.no Utdanning.no er en nasjonal nettportal for utdanning og karriere. Tjenesten er del av Kunnskapsdepartementets Senter for IKT i utdanningen Her finner du oversikt over utdanninger i Norge og informasjon om mer enn 550 yrker. I tillegg har vi artikler, inspirasjon og verkt\u00f8y til hjelp og veiledning for valg av utdanning og yrke Utdanning.no har 4,5 millioner bes\u00f8k og over 20 millioner sidevisningar \u00e5rlig. Det siste \u00e5ret har nettstedet hatt 2,5 millioner brukere innom 4,5 millioner ganger Nettsiden gir oversikt over mer enn 5000 utdanninger i Norge, og dekker alle niv\u00e5", "title": "Arbeidsmarkeds-informasjon p\u00e5 utdanning.no"},
{"date": "02. november 2015", "content": "Welcome to the 10th anniversary edition of Nordic Journal of Digital Literacy. The editors have selected articles from each volume since 2006. The articles reflect the journal's development and history. The field of digital competence is interdisciplinary, this has been challenging. Since the start of in 2006 we have worked to develop a network between the editorial board, authors and peer reviewers. We have succeeded. Step by steps NJDL have developed and created a knowledge base on digital competence and learning. Welcome to the 10th anniversary edition of Nordic Journal of Digital Literacy. The editors have selected articles from each volume since 2006. The articles reflect the journal's development and history. The field of digital competence is interdisciplinary, this has been challenging. Since the start of in 2006 we have worked to develop a network between the editorial board, authors and peer reviewers. We have succeeded. Step by steps NJDL have developed and created a knowledge base on digital competence and learning. All technology, beginning with writing considered as a techne, is an artefact allowing its users to stock more information, to improve their competence and optimize their performances. Jean-Fran\u00e7ois Lyotard Digital competence is a multimodal and complex concept constantly changing with the development of digital media. Media development is multidisciplinary by its very nature. In the space of only ten years, digital competence has established itself as a key concept in educational policy and in educational research. This editorial introduction will touch upon the history of the concept which has emerged from the tension between educational policy and educational research. During 10 years the term digital competence has set the agenda for innovation, education and pedagogy. The concept has had a double function as an agenda setter. On the one hand, it is the principal political concept in innovation policy and in the educational reforms. On the other hand the concept has become an objective in the development of the schools and in practical pedagogy. Educationalists are now working on anchoring digital competence in theories for learning and media development and further developing the concept. The term digital competence has been something akin to a password into new fields politically as well as pedagogically. From the classical period until today, intellectual trends have had their institutions: the courts, the salons, the newspapers and the journals. It is in such institutions that new concepts and terms are set in circulation, with great speed and motion. New terms sum up the present time, crystallise trends and create new ideas and visions. Such terms make it possible, for a time, for users to create for themselves a separate discussion area. Some terms can function as the word in vogue of the moment and live a short life as a buzzword. Other terms can create a lasting trend and function as passwords to a new field. Passwords generate ideas, contribute new ways of thinking and provide access to discussions. Digital competence may be the password into a new multi-disciplinary research area, the guide in a process of lifelong learning and to objectives in educational policy. In the first issue of NJDL in 1986 I made the following reflection: Digital competence can be seen as a concept which status is \u201cessentially contested\u201d (Connolly 1993). It has a vague conceptual core or essence that is subject to discussion on a fundamental level. Much in the same way as with the word \u201cdemocracy\u201d, several participants will join discussions and efforts to define the concept of digital competence. A discussion on digital competence may take place along three dimensions. Firstly, it is about appraisal or values. Secondly, there is a complex span between skills and knowledge and formative education Thirdly, there is an openness that creates potential for several possible interpretations and areas of use. Looking back. The discussions of the terms digital skills, digital literacy and digital competence are numerous and complex. Use of the various terms in policy documents on educational politics shows that there is an on-going debate and different interpretations within both educational science and politics. Digital competence has established itself as a collective term for understanding the complex connection between individuals, organisations, ICT and society. The concept is increasingly central to research, educational policy, learning and public debate. NJDL is based on a thesis that today there is an untapped potential for learning related to professional and educational use of digital media. This means that digital media are not utilized optimally in learning situations today. In the next few years, the development of digital media create new opportunities and barriers for implementation and innovation in learning. It is therefore a challenge to develop theoretical, empirical, experimental and development oriented research that can follow and create conditions for the development of digital media. In a historical perspective, technology is often perceived as a threat before it is incorporated into culture. In cultures based on the spoken word, writing has often been regarded with scepticism and characterised as unnatural and inhuman. Plato (The Phaedrus dialogue) feared that writing would be produced outside of consciousness and destroy the memory. Meanwhile, the art of writing has become completely natural to us. Gutenberg\u2019s controversial printing press has been implemented in today\u2019s schools. \u00a0Book print is natural within the schools and is no longer viewed as technology. Ong (1982) shows in Morality and Literacy that writing and books are also technology: \u201cTechnologies are not mere exterior aids but also interior transformations of consciousness [...] Writing heightens consciousness. Alienation from a natural milieu can be good for us and indeed is in many ways essential for full human life\u201d (Ong 1982:82). \u00a0According to Ong, writing becomes interiorized. That makes it difficult to see writing as technology. There is a close connection between the philosophy of the Enlightenment and printing techniques. In parts of education, culture and technology are separate. Technology becomes a factor that estranges and dehumanises while the classroom, the book and the curriculum are the neutral representatives of the cultural inheritance. \u00a0In teacher education\u2019s hidden curriculum, culture is defined as the sum of all the functions and values which oppose technology. Stil many educational institutions base their arguments upon the close connection that exists between the philosophy of enlightenment and printing technology. By, for example, seeing a book\u2019s script as natural \u2013 something which has lost its technical character \u2013 education has forgotten how technology and culture are interwoven. The book can be characterised as first teaching machine and the first mass-produced commodity. Many classrooms is still characterised by the attitude that it is pedagogically correct for children to learn to write using a pencil rather than using a keyboard and word processing or digital media. The basis for established pedagogical theory and practice is still anchored in oral and written culture. For example, in seeing a book\u2019s print as \u201cnatural\u201d - something that has lost its technical character \u2013 we forget how technology and culture are interwoven. At the same time, the Internet is a part of children\u2019s and young people\u2019s upbringing. Leadership in the use of educational technology requires a map and a compass to guide decision-making and action plans. To be truly useful, such roadmaps need to strike a delicate balance: they must incorporate a contextual understanding of real-world technologies, but remain grounded in pedagogical frameworks that guide their application. Development of digital competence provides children and adolescents with a more varied range of forms of learning, more content resources and often a more stimulating learning environment \u2013 and thus with a potential for better and deeper learning. In the schools of the future, students will use digital media innovatively and with confidence to develop the skills they will need as individuals, professionals and interactive participants. A digital culture for learning presupposes involvement, the ability to think critically, cooperation and creative problem-solving: a culture of sharing. We need to consider the introduction and implementation of technologies in learning in relation to the dynamics, evolution and needs of learning systems in further discussion. Learning takes place in a complex ecosystem where one must be aware of technology trends, but at the same time not become too technology driven. Thus, technologies become inseparable from their affordances and impact on learning. Furthermore, education is understood in a holistic manner. From this perspective, policy making should not be \u201cbewitched\u201d by fashionable technologies, or risk massive cyclical investments in different kinds of technologies that have little effect on developing better teaching and learning practises and outcomes. A systemic approach to school innovation is inspired by technology and driven by pedagogy. References: Connolly, William E. (1993): The Terms of Political Discourse. Oxford: Blackwell. European Commission (2004): Key Competences for Lifelong Learning: a European Reference Framework. Directorate-General for Education and Culture. http://ec.europa.eu/dgs/education_culture/publ/pdf/ll-learning/keycomp_e... Ferrari, Anusca (2012): Digital Competence in Practice: \u00a0An Analysis of Frameworks. http://www.ifap.ru/library/book522.pdf Ferrari, Anusca (2013): DIGCOMP: A Framework for Developing and Understanding Digital Competence in Europe. http://ipts.jrc.ec.europa.eu/publications/pub.cfm%3Fid=6359 Platon (1962): Elskoven og sjelen. Faidros. Oslo: Aschehoug. OECD (2002): The definition and selection of key competencies. http://www.oecd.org/dataoecd/47/61/35070367.pdf S\u00f8by, Morten (1998): \u201cVi er alle kyborgere\u201d Nordisk Pedagogik, Vol. 18 no. 1: 16-36. S\u00f8by, Morten (2001): \u201dInteraktivitet \u2013 moteord eller passord til fremtidens pedagogikk?\u201d, Utbildning & Demokrati, Vol 10 no. 1: 85-103. S\u00f8by, Morten (2003): Digital kompetanse: Fra 4. basisferdighet til digital dannelse. Et problemnotat. Oslo: ITU. S\u00f8by, M. (2008): Digital competence \u2013 from educational policy to pedagogy. The Norwegian context, in C. Lankshear & M. Knobel (eds.): Digital literacies of E-learners. New York: Peter Lang.", "title": "Digital competence - a password to a new interdisciplinary field"},
{"date": "02. november 2015", "content": "Moderne teknologi gir dagens musikkl\u00e6rere flere strenger \u00e5 spille p\u00e5. Se denne filmen for tips og inspirasjon! Med nettbrettene har det kommet en hel flora av app\u2019er som kan tas inn i musikkundervisningen. Eldar Skj\u00f8rten, musikkl\u00e6rer p\u00e5 Eiksmarka i B\u00e6rum, er en av dem som har tatt i bruk de nye mulighetene. Se filmen om nettbrett i musikktimen her >> \u2013\u00a0Jeg vil ikke kaste vrak p\u00e5 det gamle: Klokkespill, xylofon, trommer og gitar,\u00a0alle instrumentene vi gjerne forbinder med tradisjonell musikkundervisning. De h\u00f8rer stadig med. Men jeg er veldig opptatt av \u00e5 kombinere det akustisk og det digitale, sier Skj\u00f8rten. \u2013\u00a0Innenfor feltet musikkproduksjon har det meste foreg\u00e5tt i kombinasjon av digitalt og akustisk i mange \u00e5r allerede. Det er viktig \u00e5 ta det inn her i skolen ogs\u00e5. Det er viktig \u00e5 kombinere det tradisjonelle og akustiske med det nye, som for eksempel en iPad \u2013\u00a0og bruke det digitale i en naturlig sammenheng, sier han. L\u00e6r mer om teknologi i musikktimen Eiksmarka skole tester ut ulike typer musikkundervisning p\u00e5 iPad. Les mer om det her >> Les om komponering og musikkvideoproduksjon p\u00e5 Ipad p\u00e5 delingsbloggen iktipraksis; Komponering p\u00e5 Ipad er morsomt fordi kreative og estetiske utfordringer settes foran datatekniske og musikkteoretiske utfordringer. Med Ipaden f\u00e5r elever, l\u00e6rere og studenter mulighet til \u00e5 lage og spille inn kvalitativt bra musikk uten store musikkfaglige eller musikkteknologiske forkunnskaper.>> Bes\u00f8k Musikkpedagogikk.no - der kan du laste ned akkurat de oppleggene du trenger. Du finner ogs\u00e5 konkrete tips, inspirasjon, lenker og et nettverk av andre l\u00e6rere. >> Bes\u00f8k Musikk i skolen sine nettsider, en av landets eldste musikkorganisasjoner >> Flere filmer med l\u00e6ringshistorier om IKT Vi har bes\u00f8kt skoler og barnehager og filmet lek og l\u00e6ring for \u00e5 vise innovativ pedagogisk praksis med digitale verkt\u00f8y. Filmene viser pedagogisk bruk av IKT i mange ulike sammenhenger og er laget i samarbeid med Visual Days i 2014. La deg inspirere og motivere til \u00e5 tenke nytt rundt bruk IKT i skole og barnehage - se for eksempel filmen \" L\u00e6rer \u00e5 lese med nettbrett\" her. >>", "title": "Nettbrett i musikktimen"},
{"date": "28. oktober 2015", "content": "\u2013 Alle moderne mennesker b\u00f8r forst\u00e5 koding, mener Trond Ingebretsen, direkt\u00f8r for Senter for IKT i utdanningen. Senteret er hovedarrang\u00f8r av temakonferansen om dataspill og koding. Skrevet av\u00a0Katharina Olsen og Lovise Meltzer Rygh, Nordahl Grieg vgs. Foto: Lovise Meltzer Rygh \u2013 Alle moderne mennesker b\u00f8r forst\u00e5 koding, mener Trond Ingebretsen, direkt\u00f8r for Senter for IKT i utdanningen. Senteret er hovedarrang\u00f8r av temakonferansen om dataspill og koding. Skrevet av\u00a0Katharina Olsen og Lovise Meltzer Rygh, Nordahl Grieg vgs. Foto: Lovise Meltzer Rygh Bare starten Han mener koding vil f\u00e5 en st\u00f8rre plass i fremtidens skole og forteller at arbeidet som n\u00e5 er i gang, bare er starten. \u2013 I det 21. \u00e5rhundre trenger vi \u00e5 l\u00e6re elevene andre ferdigheter enn tidligere. Blant annet vil kreativitet bli viktig, sa Ingebretsen, da han \u00e5pnet konferansen 27. oktober. Ingebretsen mener at konferansen er en mulighet for \u00e5 utforske fagfeltet i praksis, og til \u00e5 dele tanker og erfaringer. Blant dem som har delt sine synspunkter under konferansen, er professor James Paul Gee. Han kritiserte dagens skolevesen og snakket om hvordan probleml\u00f8sning vil blir viktigere for elevene enn reproduksjon av kunnskap. Se intervjuet med James Paul Gee her. Tips og triks til klasserommet \u2013 Under konferansen f\u00e5r du tips og triks som du kan ta med deg i klasserommet, sier l\u00e6rer Anne-Marit Selst\u00f8. Hun syns konferansen har v\u00e6rt veldig inspirerende s\u00e5 langt. Se hele intervjuet her. En annen deltaker, Khalid Ezat Azam fra Medietilsynet, mener at dataspill i 2015 er mye mer enn underholdning. Azam p\u00e5peker at det ogs\u00e5 kan ha en sosial funksjon og sammenligner dataspill med sosiale medier. Foto: Medietilsynet \u2013 M\u00e5tte bli Bergen Nordahl Grieg videreg\u00e5ende skole er med p\u00e5 \u00e5 arrangere konferansen. P\u00e5 skolen brukes dataspill allerede i undervisningen, og derfor var det et naturlig valg \u00e5 holde konferansen i Bergen, if\u00f8lge Ingebretsen fra Senter for IKT i utdanningen. \u2013 L\u00e6rere bruker mye tid p\u00e5 \u00e5 utvikle flotte IKT-opplegg som aldri blir delt. Dette vil vi pr\u00f8ve \u00e5 gj\u00f8re noe med, sa direkt\u00f8ren.", "title": "\u2013 Fremtidens skole har spill og koding"},
{"date": "28. oktober 2015", "content": "Se filmen om Fredrik Dyb Alnes, en av mange som bruker nettbrett og andre digitale verkt\u00f8y for tilpasset undervisning og varierte l\u00e6ringsmetoder. I hvert klasserom er det i snitt 5 til 10 prosent som har en eller annen form for l\u00e6ringsvanske eller innl\u00e6ringsvanske. Selv om utfordringene for elevene kan v\u00e6re h\u00f8yst ulike, kan tiltakene v\u00e6re like. Datamaskin \u2028eller nettbrett bidrar til en mer inkluderende undervisning, sier Dina Dalaaker, seniorr\u00e5dgiver ved Senter for IKT i utdanningen. P\u00e5 God\u00f8y skule brukes nettbrett og andre digitale verkt\u00f8y for \u00e5 gi tilpasset undervisning og varierte l\u00e6ringsmetoder.\u2028 Da Fredrik fikk datamaskin med et program hvor tekstene ble lest opp for ham, snudde han ogs\u00e5 skolehverdagen p\u00e5 hodet: \u2013 Jeg f\u00f8lte meg som en vanlig elev, mindre som en unormal, sier Fredrik. L\u00e6r mer om tilpasset undervisning Slik definerer og jobber Utdanningsdirektoratet med tilpasset oppl\u00e6ring >> Les blogginglegg om sjakk i undervisningen - p\u00e5 nettbrett >> Smarte digitale l\u00e6remidler vil kunne frigj\u00f8re tid til undervisning og tilpasset oppl\u00e6ring,\u00a0 skriver direkt\u00f8r Tore Tenn\u00f8e i Teknologir\u00e5det >> L\u00e6r om spill som en variert del av undervisningen >> Her forklarer Statped om hvordan og hvorfor smartboard og iPad som inkluderingsverkt\u00f8y \u00f8ker l\u00e6ringsutbytte >> Flere filmer med l\u00e6ringshistorier om IKT Vi har bes\u00f8kt skoler og barnehager og filmet lek og l\u00e6ring for \u00e5 vise innovativ pedagogisk praksis med digitale verkt\u00f8y. Filmene viser pedagogisk bruk av IKT i mange ulike sammenhenger og er laget i samarbeid med Visual Days i 2014. La deg inspirere og motivere til \u00e5 tenke nytt rundt bruk IKT i skole og barnehage - se for eksempel filmen \" L\u00e6rer \u00e5 lese med nettbrett\" her. >>", "title": "Tilpasset undervisning \u2013 og helt vanlig!"},
{"date": "27. oktober 2015", "content": "Kirketunet barnehage har forsket kreativt og aktivt p\u00e5 digitale verkt\u00f8y siden 90-tallet. Nye og spennende ting har dukket opp underveis! Kilde til lek, kommunikasjon og kunnskap - se filmen om hvordan Kirketunet barnehage jobber her >> N\u00e5 er pedagogisk bruk av verkt\u00f8yene forankret i planverket deres. - Visjonen v\u00e5r er \u00e5 ha mestring og glede i fokus. Det er en forutsetning n\u00e5r vi holder p\u00e5 med digitale verkt\u00f8y. Vi synes dette er kjempespennende og morsomt, sier Trine Danielsen Selfors, som er styrer ved barnehagen. Det begynte med pc og digitale kameraer, og gjennom aktiv og kreativ bruk har nye mulighetene dukket opp. Barnehagen jobber for eksempel med\u00a0 QR koder for \u00e5 l\u00e6re matematikk. Digitale verkt\u00f8y kan brukes p\u00e5 flere fagomr\u00e5der og blant annet for \u00e5 utvikle spr\u00e5k og spr\u00e5kforst\u00e5else. - Det at vi har f\u00e5tt nettbrett gj\u00f8r det mye enklere og terskelen for \u00e5 ta i bruk digitale verkt\u00f8y i norske barnehager har blitt lavere. Barnehagene f\u00e5r til \u00e5 gj\u00f8re dette p\u00e5 en god og enkel m\u00e5te, sier Monica Hartviksdatter Jenssen som er r\u00e5dgiver ved Senter for IKT i utdanningen. Barnehageloven og rammeplanen for barnehagen er de viktigste styringsdokumentene for barnehagesektoren. I dagens rammeplan for barnehagen st\u00e5r det en konkret setning som sier at: \u201dBarn b\u00f8r f\u00e5 oppleve at digitale verkt\u00f8y kan v\u00e6re en kilde til lek, kommunikasjon og innhenting av kunnskap\u201d. I arbeid med digitale verkt\u00f8y i barnehagen er det f\u00f8rst og fremst snakk om \u00e5 f\u00e5 til en god og pedagogisk prosess hvor flere verkt\u00f8y kan v\u00e6re medvirkende. L\u00e6r mer om IKT i barnehage her Klikk deg inn her og se hva senteret har samlet sammen for deg som jobber i barnehage: >> IKT-Brille gir forslag til digitale pedagogiske aktiviteter i barnehagen. Veiledningene er utviklet i samarbeid med enkelte barnehager. >> P\u00e5 denne siden deles digital pedagogisk praksis - av og for barnehager >> IKT kan supplere barnehagens arbeidsm\u00e5ter, st\u00f8tte barnas utvikling og l\u00e6ring og tilby nye uttrykksformer. Dette temaheftet fra Udir er til st\u00f8tte og inspirasjon for ansatte i barnehagesektoren som har tatt, eller \u00f8nsker \u00e5 ta IKT i bruk i sitt pedagogiske arbeid. >> Flere filmer med l\u00e6ringshistorier om IKT Vi har bes\u00f8kt skoler og barnehager og filmet lek og l\u00e6ring for \u00e5 vise innovativ pedagogisk praksis med digitale verkt\u00f8y. Filmene viser pedagogisk bruk av IKT i mange ulike sammenhenger og er laget i samarbeid med Visual Days i 2014. La deg inspirere og motivere til \u00e5 tenke nytt rundt bruk IKT i skole og barnehage - se for eksempel filmen \" L\u00e6rer \u00e5 lese med nettbrett\" her. >>", "title": "Mestring og glede med digitale verkt\u00f8y - se filmen her"},
{"date": "15. oktober 2015", "content": "Ekspertutval tilr\u00e5r utviding av nettstaden utdanning.no, slik at alle som skal ta viktige val om utdanning og arbeid skal f\u00e5 kvalitetssikra informasjon og rettleiing p\u00e5 ein stad. Utvalet for karriererettleiing sin delrapport, Karriererettleiing\u00a0 i ei digital verd , tilr\u00e5r at utdanning.no skal vidareutviklast \u00a0med fleire ressursar til sj\u00f8lvhjelp, utvida innhald og ei e-rettleiingsteneste. -\u00a0 Karriererettleiing er ein viktig n\u00f8kkel for livslang l\u00e6ring og deltaking i arbeidslivet. Eit karriererettleiingstilbod p\u00e5 nett er eit godt grep for \u00e5 sikre karriererettleiing for alle over heile landet, seier utvalsleiar Christl Kvam til regjeringa.no. Les delrapporten Karriererettleiing i ei digital verd her >> E-rettleiingsteneste - for heile folkesetnaden Ekspertutvalet tilr\u00e5r ogs\u00e5 at det blir oppretta ei ny nasjonal e-rettleiingsteneste med tilknyting til utdanning.no. -\u00a0 Tenesta skal ha brukarvennlege opningstider b\u00e5de kveld og helger, og rettleiarane er tilgjengeleg gjennom chat, e-post, forum og telefon. M\u00e5let er \u00e5 gi alle som har behov for det enkel tilgang til ein profesjonell rettleiar gjennom e-rettleiing, seier Mona Mathisen, avdelingsdirekt\u00f8r ved Senter for IKT i utdanninga, som ogs\u00e5 deltek i ekspertutvalet. If\u00f8lge utvalet er det viktig at den nettbaserte karriererettleiinga er ein integrert del av eit heilskapleg system for karriererettleiing, og at brukarane sj\u00f8lv vurderer om dei har behov for andlet-til-andlet rettleiing, e-rettleiing eller bruk av informasjon og ressursar for sj\u00f8lvhjelp, eller ein kombinasjon av disse. Om utdanning.no Utdanning.no er ein nasjonal nettportal for informasjon om utdanning og yrke, og har oversikt over utdanningstilbodet i Norge. Utdanning.no har 4,5 millionar bes\u00f8k og over 20 millionar sidevisningar \u00e5rleg. Nettstaden gir oversikt over meir enn 5000 utdanningar i Norge, og dekker alle niv\u00e5. P\u00e5 utdanning.no finn du rundt 550 forklaringar av yrke og fleire verkt\u00f8y til sj\u00f8lvhjelp. Det siste \u00e5ret har nettstaden hatt 2,5 millionar brukarar innom 4,5 millionar gonger. Utdanning.no er eigd av Kunnskapsdepartementet og vert driven av Senter for IKT i utdanninga. Om karriererettleiingsutvalet Kunnskapsministeren sette i v\u00e5r ned det offentlege ekspertutvalet, for \u00e5 utreie korleis den \u201dlivslange karriererettleiinga\u201d kan styrkast. Les om ekspertutvalet her >> Illustrasjonsfoto: Ingun A. M\u00e6hlum", "title": "F\u00f8resl\u00e5r digital satsing p\u00e5 karriererettleiing"},
{"date": "12. oktober 2015", "content": "Tema i denne utgaven er barns bruk av teknologi, samt lek og l\u00e6ring gjennom teknologi. Du kan laste ned Nordic Journal of Digital Literacy nr. 3/ 2015 her >> Innhold i denne utgaven av tidsskriftet Morten S\u00f8by innleder tematikken og dr\u00f8fter hvordan den digitale utviklingen har blitt en del av barnas hverdag \u2013 i barnehagen og hjemme. I artikkelen \u201dAre we spinning or is it the board?\u201d unders\u00f8ker Sara Hvit Lindstrand barns interaksjon med en interaktiv tavle i en svensk barnehage. Analyser av video-opptak viser hvordan barn gjennom bevegelse fortolker, utforsker og skaper tegn p\u00e5 tavlen. Dette sees i sammenheng med barns tidlige litter\u00e6re utforskning i multimodal tekstproduksjon. Petra Petersen har i artikkelen \u201d- That\u2019s how much I can do!\u201d sett p\u00e5 barns deltagelse, samhandling og interaksjon ved bruk av nettbrett. Hun unders\u00f8ker hvorvidt nettbrett har egenskaper som bidrar til barns deltagelse i aktiviteter. I \u201dChildren\u2019s digital storymaking\u201d skriver Ewa Skantz \u00c5berg, Annika Lantz-Andersson og Niklas Pramling om barnas narrativitet og hvordan digitale teknologier skaper nye kontekster for multimodale fortellinger. Om Nordic Journal of Digital Literacy Tidsskriftet er en kvartalsvis engelskspr\u00e5klig Open Access-publikasjon som utgis av Universitetsforlaget i samarbeid med Senter for IKT i utdanningen. Tidsskriftet retter seg mot forskere, skolemyndigheter, skoleledere i grunnskole og videreg\u00e5ende skole, fagl\u00e6rere ved h\u00f8gskoler og universiteter, og andre som er opptatt av utdanning og IKT. Redaksjonen tar gjerne i mot nye bidrag. Forfatterveiledning og ytterligere informasjon om Nordic Journal of Digital Literacy finner du p\u00e5 Idunn.no/dk >> 10-\u00e5rsjubileum 2. november Tidsskriftet Nordic Journal of Digital Literacy feirer 10-\u00e5rs-jubileum 2. november. Redakt\u00f8rene inviterer til et jubileumsseminar om digital kompetanse. Les mer om jubileumet og meld deg p\u00e5 her >> Foto: Ingun A. M\u00e6hlum", "title": "Ny utgave av Nordic Journal of Digital Literacy"},
{"date": "07. oktober 2015", "content": "Suksess med spill i undervisningen krever god planlegging og evne til spontanitet. - I denne filmen blir ulike etiske modeller pr\u00f8vd ut i en fiktiv kontekst, som er verden etter en zombie-apokalypse. Elevene f\u00e5r diskutere hva ulike etiske teorier f\u00f8rer til stilt overfor dilemmaer, i en sammenheng som f\u00f8les engasjerende. Ofte brukes dataspill p\u00e5 skolen mest som et \u00f8vingsverkt\u00f8y for \u00e5 drille bestemte ferdigheter, sier Vibeke Guttormsgaard, seniorr\u00e5dgiver ved Senter for IKT i utdanningen. Hun har ett godt tips til alle l\u00e6rere som tar i bruk spill i undervisningen: \u2013 Det er viktig \u00e5 si at det ikke gjelder \u00e5 fullf\u00f8re spillet raskest; n\u00e5 er det l\u00e6ring som gjelder. Om l\u00e6reren lykkes med \u00e5 formidle dette, og klarer \u00e5 balanserer fag og engasjement, kan man kan oppleve \u00e5 m\u00e5tte mase p\u00e5 elevene for \u00e5 avslutte timen og ta friminutt. L\u00e6r mer om dataspill, lek og l\u00e6ring Artikkel om hvordan l\u00e6rere kan ta i bruk\u00a0 spill med l\u00e6ring som m\u00e5l >> Les Unders\u00f8kelsen \"Barn og medier 2014\" gjennomf\u00f8rt av Datatilsynet >> Se notat om dataspill i skolen - om hvordan kombinasjoner av underholdning, spenning, refleksjon, utfordringer og oppgaver som m\u00e5 l\u00f8ses, gj\u00f8r at dataspill kan brukes b\u00e5de som verkt\u00f8y og metode for \u00e5 l\u00e6re fag >> Les mer om hvordan du bruke dataspill i undervisningen og last ned l\u00e6ringsopplegget p\u00e5 iktipraksis.no >> Flere filmer med l\u00e6ringshistorier om IKT Vi har bes\u00f8kt skoler og barnehager og filmet lek og l\u00e6ring for \u00e5 vise innovativ pedagogisk praksis med digitale verkt\u00f8y. Filmene viser pedagogisk bruk av IKT i mange ulike sammenhenger og er laget i samarbeid med Visual Days i 2014. La deg inspirere og motivere til \u00e5 tenke nytt rundt bruk IKT i skole og barnehage - se for eksempel filmen \" L\u00e6rer \u00e5 lese med nettbrett\" her. >>", "title": "FILM: Dataspill gir grunnlag for l\u00e6ring og refleksjon"},
{"date": "07. oktober 2015", "content": "Kodetimen (Hour of Code) er et globalt initiativ som gjennomf\u00f8res i uke 50 i mer enn 180 land. Senter for IKT i utdanningen st\u00f8tter i \u00e5r initiativet aktivt, ved \u00e5 la ansatte v\u00e6re med p\u00e5 \u00e5 arrangere kodetimer p\u00e5 skoler, barnehage og skolefritidsordning. I 2014 deltok nesten 25 000 norske elever p\u00e5 kodetimen, og p\u00e5 verdensbasis deltok over 110 millioner elever. I Norge har L\u00e6r Kidsa Koding arrangert og koordinert kodetimen siden 2013. I \u00e5r h\u00e5per L\u00e6r Kidsa Koding at\u00a0over 50 000 norske elever vil delta. M\u00e5let med kodetimen er \u00e5 l\u00e6re elever og barn l\u00e6rer \u00e5 mestre digital teknologi som kreativt verkt\u00f8y, og det krever ingen forkunnskaper hos deltakerne. Ferdige opplegg og tips finnes p\u00e5 nettsidene til L\u00e6r Kidsa Koding . Du finner ogs\u00e5 inspirasjon og l\u00e6ringsopplegg p\u00e5 v\u00e5re temasider p\u00e5 IKT i praksis . Vil du ha en kodetime med IKT-senteret? Ansatte p\u00e5 Senter for IKT i utdanningen har anledning til \u00e5 bruke arbeidstid mellom 7. og 11. desember p\u00e5 \u00e5 hjelpe til med \u00e5 arrangere kodetimer i barnehager, skoler og skolefritidsordninger, fortrinnsvis i Oslo og Troms\u00f8. Aktuelle ressurser kan v\u00e6re Scratch Jr., Lightbot og Beebot for de minste og Scratch, Code Studio, Computercraft og Arduino for de litt eldre elevene. Skriv en e-post til Kristine Sevik for \u00e5 melde interesse eller f\u00e5 mer informasjon.", "title": "Kodetimen 2015"},
{"date": "24. september 2015", "content": "23. september blei det st\u00f8rste nettbaserte etter- og vidareutdannings-programmet innafor realfag p\u00e5 landsbasis lansert. Programmet er utvikla av Senter for IKT i utdanninga i samarbeid med Universitetet i Troms\u00f8 (UiT) og H\u00f8gskulen i S\u00f8r-Tr\u00f8ndelag (HiST). Offentlig satsing p\u00e5 vidareutdanning av l\u00e6rarar Statssekret\u00e6r Birgitte Jordahl i Kunnskapsdepartementet var til stade ved Universitetet i Troms\u00f8 for \u00e5 markere det nye skalerbare, nettbaserte utdanningskonseptet i matematikk. \u2013 Statssekret\u00e6r Jordahl uttalte at MatematikkMOOC er eit dugande bidrag til regjeringa si satsing p\u00e5 vidareutdanning av l\u00e6rarar i realfag. Vidareutdanningstilbodet er utvikla av Senter for IKT i utdanninga p\u00e5 oppdrag fr\u00e5 Kunnskapsdepartementet, og i samarbeid med UiT og HiST. Direkt\u00f8r Trond Ingebretsen i Senter for IKT i utdanninga uttalte at dette er innovativt og banebrytande. Vi har b\u00e5de virtuelle studiegrupper, men har ogs\u00e5 lagt som premiss at vi \u00f8nsker fleire l\u00e6rarar fr\u00e5 kvar skule. Utdanninga er meir m\u00e5lretta og studiet ligger opent tilgjengeleg for alle, slik at fleire skal kunne utnytte delar av tilbodet, legg han til. Tilbodet er strukturert rundt seks kurs for l\u00e6rarar som underviser i grunnskulen, prim\u00e6rt p\u00e5 mellomtrinnet (5-7.trinn). Vidareutdanninga blir gjennomf\u00f8rt som ein del av \u00abKompetanse for kvalitet-ordninga\u00bb i regi av Utdanningsdirektoratet, og studentane blir tilbydd stipend- eller vikarordning gjennom to semester. 300 l\u00e6rarar fr\u00e5 heile landet 300 l\u00e6rarar er godkjent for oppstart, og dei er deltakarar fr\u00e5 heile landet - fr\u00e5 Finnmark i nord til Lista i s\u00f8r. Vidareutdanninga er uavhengig av geografi og avstand, med m\u00e5lsetting om \u00e5 n\u00e5 ut til mange. - Det gir moglegheit for at fleire l\u00e6rarar deltek, og ikkje minst kan organiseringa av studiet med samarbeidsgrupper p\u00e5 nett bidra til at nettverk av l\u00e6rarar blir etablert p\u00e5 tvers av skular og kommunar \u00a0seier prosjektleiar Eirik \u00d8vernes fr\u00e5 Senter for IKT i utdanninga. I tillegg er det b\u00e5de praktisk og \u00f8konomisk enklare n\u00e5r kurset kan bli gjennomf\u00f8rt heime og p\u00e5 tilh\u00f8rande skule, legg han til. Betre pedagogisk kompetanse Kurset er laga for \u00e5 betre den matematikkdidaktiske kompetansen hos l\u00e6rarar, prim\u00e6rt p\u00e5 5., 6. og 7. trinn. Det vil seie at studiet har sitt hovudfokus p\u00e5 tematikk som er viktig for l\u00e6rarar som underviser i matematikk. - Det har v\u00e6rt oppfordra til at fleire l\u00e6rarar fr\u00e5 kvar skule deltek saman, for \u00e5 legge til rette for at dei blir del av eit l\u00e6ringsfellesskap, noko erfaringane seier er viktig for at l\u00e6rarane skal f\u00e5 effekt av etter- og vidareutdanninga, seier \u00d8vernes. Noko som igjen svarer til ambisjonane om god kollektiv l\u00e6ring og skuleutvikling som blei formidla i L\u00e6rarl\u00f8ftet. Reint nettbasert tilbod MatematikkMOOC Vidareutdanning er eit reint nettbasert tilbod, utan samlingar, og det er utvikla ein skreddarsydd og skalerbar variant av l\u00e6ringsplattforma Canvas. I samarbeid med l\u00e6rarutdanninga ved UiT og HiST, har Senter for IKT i utdanninga utvikla, testa og kvalitetssikra innhaldet i dei seks kursa. For \u00e5 hindre fr\u00e5fall fr\u00e5 MatematikkMOOC, vil det vere felles videokonferansar, i tillegg til instruksjonsvideoar med fagleg stoff presentert av f\u00f8relesarar, uformelle testar, innleveringsoppg\u00e5ver og tilbakemeldingar. Open og tilgjengeleg etterutdanning for alle MatematikkMOOC har ogs\u00e5 eit etterutdanningsl\u00f8p som starter hausten 2015. Det er her det store skaleringspotensialet ligg, der alle som \u00f8nsker kompetanseutvikling i matematikkdidaktikk kan melde seg p\u00e5, fortel prosjektleiaren fr\u00e5 Senter for IKT i utdanninga. - Kursa kan tas enkeltvis eller samla. Studentane m\u00e5 vere langt meir sj\u00f8lvg\u00e5ande, og oppf\u00f8lginga fr\u00e5 fagl\u00e6rarane er minimal.\u00a0 Etterutdanningstilbodet kan ogs\u00e5 tas i bruk lokalt p\u00e5 skular eller p\u00e5 tvers av skular, avhengig av behov og fokus fr\u00e5 skuleeigar og/eller \u2013leiar, seier \u00d8vernes. Dermed representerer etterutdanninga ein open fagressurs, som skular, l\u00e6rarar og andre interesserte kan bruke. Deltakarane kan her ta i bruk delar av tilbodet, til d\u00f8mes ved \u00e5 gjennomf\u00f8re enkeltkurs avhengig av behov. Her gis det ikkje studiepoeng, men prov p\u00e5 deltaking eller utmerkingar for gjennomf\u00f8rte delkurs. Innhaldet i etterutdanninga er nesten identisk med dei seks kursa i vidareutdanninga. Med omlag 300 deltakande l\u00e6rarar fr\u00e5 heile landet, godkjent av UiT og HiST, er dette det st\u00f8rste vidareutdanningstilbodet for l\u00e6rarar i studie\u00e5ret 2015/16. UiT, HiST og Senter for IKT i utdanninga vil i l\u00f8pet av det f\u00f8rste drifts\u00e5ret hente erfaringar fr\u00e5 gjennomf\u00f8ringa, og ikkje minst vil partane saman jobbe for at flest mogleg tar tilbodet i bruk. Utviklinga av MatematikkMOOC og tilh\u00f8rande modell, gir ogs\u00e5 mogelegheit for bruk innafor andre fagomr\u00e5der. Her ligg det eit stort potensial for\u00a0 relevante akt\u00f8rar innafor UH sektoren. Modell Modellen som er utvikla i MatematikkMOOC, har eit stort potensial for spreiing og gjenbruk for andre UH-milj\u00f8, andre fag og trinn. Modellen er utvikla p\u00e5 den \u00abopen source\u00bb baserte plattforma Canvas, og er dermed fritt tilgjengeleg, og kan bli tilpassa av dei som m\u00e5tte \u00f8nske det. I dette ligg eit stort, framtidig potensial for \u00e5 n\u00e5 ut til mange, til d\u00f8mes tilsette i barnehagesektoren og i grunnoppl\u00e6ringa, p\u00e5 ein samfunns\u00f8konomisk og fagleg nyttig m\u00e5te.", "title": "MatematikkMOOC - nettbasert utdanning til l\u00e6rarar over heile landet"},
{"date": "08. september 2015", "content": "Senter for IKT i utdanningen er p\u00e5 jakt etter skoler som kan nomineres til innovasjonsprisen 2016. Hvis du kjenner til en skole som kan vise til helhetlig innovativ pedagogisk praksis i bruk av IKT, s\u00e5 send epost innovasjonsprisen@iktsenteret.no for nominasjoner. - Innovasjonsprisen er en viktig pris for sektoren. Vi er opptatt av \u00e5 l\u00f8fte frem skoler som jobber helhetlig og innovativt med elevenes l\u00e6ring, sier direkt\u00f8r Trond Ingebretsen ved Senter for IKT i utdanningen. De to vinnerskolene av innovasjonsprisen f\u00e5r ta med l\u00e6rer og elever som kan presentere sin norske skolehverdag med IKT for et internasjonalt publikum. S\u00f8knaden skal inneholde: Beskrivelse av skolens praksis: hvordan skolen arbeider med \u00e5 gj\u00f8re IKT til en viktig\u00a0faktor i undervisning og l\u00e6ring. Gi eksempler p\u00e5 klasseromsaktivitet som kan demonstreres, og som vil ha interesse for et internasjonalt publikum. Beskrive hvilke verkt\u00f8y eller teknologier som brukes. Har skolen eller klassen samarbeidspartnere p\u00e5 andre skoler, i n\u00e6rmilj\u00f8et eller i n\u00e6ringslivet? Vi tar gjerne imot videopresentasjoner som beskriver deres pedagogiske praksis, men dette er ingen forutsetning. S\u00f8knaden b\u00f8r ikke overstige 6000 tegn. Kontakt oss p\u00e5 epost innovasjonsprisen@iktsenteret.no for sp\u00f8rsm\u00e5l eller nominasjoner. Premien er en reise for tre elever og to l\u00e6rere til verdens st\u00f8rste utdanningsmesse BETT London i 20.-23. januar 2016. Vinnerne (elevene) skal presentere sin skole og praksis p\u00e5 det skandinaviske fellesarrangementet Scandinavian@BETT . Arrangementet hadde i fjor n\u00e6r 1500 tilh\u00f8rere, 400 deltakere er fysisk tilstede i salen. Fjor\u00e5rets vinnere Rothaugen skole og Nordahl Grieg vgo stilte med elever som presenterte skolene p\u00e5 en sv\u00e6rt god m\u00e5te. I tillegg presenterte elevene sine arbeidsm\u00e5ter og skoler for Stortingets utdanningskomit\u00e9. Senter for IKT i utdanningen betaler alle kostnader i forbindelse med London-reisen, inkludert hotell og kost etter Statens satser for utenlandsreiser. Tidsfrister 10.09.2015 - Utlysning 7.10.2015 - S\u00f8knadsfrist for kandidater 2.11.2015 - Offentliggj\u00f8ring av finalister Her kan du lese om innovasjonsprisen 2015 >> Foto: Thinkstock", "title": "Innovasjonsprisen 2016"},
{"date": "19. august 2015", "content": "P\u00e5 nettressursen Dubestemmer.no finner du masse nytt og spennende innhold for elever, l\u00e6rere, foresatte og rektorer. Dubestemmer.no er stolt over \u00e5 kunne presenterere flunkende nytt og oppdatert innhold basert p\u00e5 tilbakemeldinger fra v\u00e5re brukere. Nettjenesten inneholder n\u00e5 flere filmer, oppgaver, eksempler og l\u00e6reveiledninger til hjelp for deg som underviser i digital d\u00f8mmekraft, nettvett og personvern. Hva er nytt? For \u00e5 bedre dekke hendelser og situasjoner som er relevante for barn og unge, har temasidene om digital mobbing for elever skiftet navn til \u201dU\u00f8nskede hendelser\u201d. Her finner du fortsatt informasjon om mobbing og krenkelser, i tillegg til nytt innhold om hatprat, utpressing og andre u\u00f8nskede hendelser. Temasidene for elever har f\u00e5tt p\u00e5fyll av faktabokser, historier fra virkeligheten, oppgaver og ikke minst to nye filmer. Vi har ogs\u00e5 oppdatert og fylt p\u00e5 sidene for voksne. L\u00e6rere og andre profesjonelle voksne har f\u00e5tt en egen side med tips til gjennomf\u00f8ring av undervisning. Oversikt over nyttige ressurser, relevante artikler og tips til godt hjem-skolesamarbeid. Vi merker en \u00f8kende ettersp\u00f8rsel etter informasjon og kunnskap fra foreldre. Derfor har vi ogs\u00e5 laget en egen side for foresatte, med oversikt over instanser som kan bist\u00e5 med hjelp, diskusjonssp\u00f8rsm\u00e5l til foreldrem\u00f8ter, og oversikt over nyttige artikler og ressurser. Til slutt har vi laget en egen side for skoleeiere og skoleledere. Vi mener det er viktig med et helhetlig arbeid med digital d\u00f8mmekraft i skolen, og har laget en side som skal bist\u00e5 skoleeiere og skoleledere med \u00e5 gi alle elever oppl\u00e6ring i digital d\u00f8mmekraft. Trykte undervisningshefter Unders\u00f8kelsen blant v\u00e5re brukere viste at det fremdeles er stor interesse for de trykte undervisningsheftene. Vi har derfor laget nye undervisningshefter til dere, med oppdatert innhold, flere eksempler, oppgaver og illustrasjoner. Vi har allerede sendt ut 25.000 hefter p\u00e5 bestilling siden juni. Bestill hefter til dine elever her Vi h\u00e5per dere er forn\u00f8yd med resultatet! Bes\u00f8k Dubestemmer.no for \u00e5 se alt det nye innholdet. Hva synes dere? Dersom dere har ris eller ros h\u00f8rer vi gjerne fra dere. Alle tilbakemeldinger mottas med takk til: dubestemmer@iktsenteret.no", "title": "Spennende nyheter p\u00e5 Dubestemmer.no"},
{"date": "11. august 2015", "content": "Vi inviterer denne h\u00f8sten til \u00e5rskonferanse i Brussel og nye seminar i Frankrike, Makedonia (FYROM) og Spania. Frankrike - Chartre, 2.-4.oktober M\u00e5lgruppe er nye eTwinning-l\u00e6rere som underviser i fransk som fremmedspr\u00e5k p\u00e5 ungdomstrinn og i videreg\u00e5ende oppl\u00e6ring. Arbeidsspr\u00e5k p\u00e5 seminaret vil v\u00e6re fransk. Makedonia - Lake Lohrid, 20.-22.november M\u00e5lgruppe er l\u00e6rere p\u00e5 barnetrinnet. Tema for seminaret er Integration of ICT innovative techniques from the eTwinning projects into the curriculum Arbeidsspr\u00e5k p\u00e5 seminaret er engelsk. Spania - Madrid, 12.-14.november M\u00e5lgruppe er l\u00e6rere som underviser i spansk som fremmedspr\u00e5k p\u00e5 ungdomstrinn og i videreg\u00e5ende oppl\u00e6ring. Arbeidsspr\u00e5k p\u00e5 seminaret er spansk. Seminarene tilbyr faglig oppdatering, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av dette skole\u00e5r. \u00c5rets eTwinning-konferanse, 10-\u00e5rsjubileum Belgia- Brussel, 22.-24.oktober. M\u00e5lgruppe er nye eTwinnere og de som enn\u00e5 ikke har kommet i gang med prosjektsamarbeid. Konferansen vil gi faglig p\u00e5fyll, tips og ideer om hvordan komme i gang samt nettverksbygging og hjelp til \u00e5 finne en samarbeidspartner. eTwinning-Norge dekker kun flyreise og konferanseopphold. Skoleeier m\u00e5 dekke eventuelle andre utgifter som vikar etc. Sp\u00f8rsm\u00e5l kan rettes til Lisbeth K Gregersen -\u00a0eller p\u00e5 90522914 S\u00f8knadsfrist for Chartre, Madrid og Brussel er 1.september 2015. S\u00f8knadsfrist for Lake Ohrid er 10.1.2015. Fyll ut s\u00f8knadsskjema og send inn. Loading...", "title": "Nye eTwinning-seminar h\u00f8sten 2015"},
{"date": "09. juli 2015", "content": "I l\u00f8pet av de neste fem \u00e5rene vil skolene gradvis ta teknologien mer i bruk for \u00e5 trigge elevenes kreativitet, engasjement og evne til samhandling i stedet for passiv bruk av digitale verkt\u00f8y, if\u00f8lge ny Horizon-rapport. New Media Consortium (NMC) Horizon Project er et omfattende forsknings- og utviklingsprosjekt, som \u00e5rlig identifiserer og beskriver nye teknologier som vil ha en stor innvirkning p\u00e5 skolen over de neste fem \u00e5rene verden rundt. Nylig kom Horizon Report 2015 K-12 Edition. Rapporten definerer seks trender, fremtredende utfordringer og\u00a0seks utviklingstrekk i tre ulike fremtidshorisonter fra ett til fem \u00e5r. If\u00f8lge rapporten er trenden verden over er at skolene bytter ut elevenes rolle fra \u00e5 v\u00e6re passive konsumenter av innhold og kunnskap til selv \u00e5 bli skapere og produsenter. Gjennom \u00e5 integrere digitale verkt\u00f8y i undervisningen, er det blitt mer vanlig at elvene selv produserer ulike media og prototyper, noe som igjen f\u00f8rer til \u00f8kt og dypere engasjement i l\u00e6ringen. I l\u00f8pet av f\u00e5 \u00e5r vil blant annet, 3D printing, adaptiv l\u00e6ring og b\u00e6rbar teknologi f\u00e5 inntog i skolen, if\u00f8lge rapporten. Skoleledere, pedagogiske IKT-personale og l\u00e6rere vil finne rapporten verdifull som veiledning for strategisk\u00a0planlegging i faglig bruk av IKT. Les rapporten Horizon Report 2015 K-12 Edition G\u00e5 til hjemmsiden til NMC", "title": "Ny Horizon-rapport"},
{"date": "16. juni 2015", "content": "Teknologiutviklingen virker inn p\u00e5 alle fag, og digital kompetanse m\u00e5 komme til uttrykk i alle skolefagene, mener Ludvigsen-utvalget i ny rapport. - Senter for IKT i utdanningen st\u00f8tter utvalgets konklusjoner. Elevenes digitale kompetanse er sv\u00e6rt sentralt i Ludvigsen-utvalgets: Fremtidens skole, noe som ogs\u00e5 er spesielt trukket frem i ett av de fire hovedpunktene i rapporten, sier direkt\u00f8r Trond Ingebretsen. Ludvigsen-utvalget som er nedsatt av Kunnskapsdepartementet, skal vurdere i hvilken grad skolen dekker de kompetanser elevene vil trenge i fremtiden. Etter to \u00e5rs arbeid har utvalget levert sine anbefalinger for fremtidens skole. Fire nye kompetanseomr\u00e5der anbefales som grunnlag for fornyelse av av skolens innhold: \u2013 fagspesifikk kompetanse \u2013 kompetanse i \u00e5 l\u00e6re \u2013 kompetanse i \u00e5 kommunisere, samhandle og delta \u2013 kompetanse i \u00e5 utforske og skape Utvalget trekker fram kreativitet, innovasjon, kritisk tenkning og probleml\u00f8sning som kompetanser skolen b\u00f8r bidra til at elevene utvikler. Digital kompetanse sentral Utvalget ser digital kompetanse som en sentral del av fagomr\u00e5dene i skolen, og begrunner dette med at teknologiutvikling og digital teknologi har stor innvirkning\u00a0 p\u00e5 hvordan vi lever livene v\u00e5re b\u00e5de privat, i skolen og i arbeids- og samfunnsliv. Digital kompetanse er i dag en forutsetning for \u00e5 kunne delta i ulike former for l\u00e6ring og utdanning og for \u00e5 delta\u00a0 aktivt i arbeids- og samfunnsliv, sies det i rapporten. Kritisk tenkning, kommunikasjon og samhandling vi b\u00e5de i dag og i framtiden i stor grad handle om \u00e5 vurdere informasjon som er tilgjengelig digitalt. \u00c5 mestre digitale verkt\u00f8y og omgivelser er sentralt i kommunikasjon og samhandling, mener utvalget. - Norske skoler har en utfordring n\u00e5r den internasjonalt annerkjente ICILS -unders\u00f8kelsen avdekker at 30 % av de norske 15-\u00e5ringene har sv\u00e6rt d\u00e5rlige digitale ferdigheter, mener Ingebretsen. Det betyr at 3 av 10 15-\u00e5ringer ikke har f\u00e5tt tilstrekkelig utviklet digital kompetanse i grunnskolen, noe som gj\u00f8r at de stiller svakere enn andre elever n\u00e5r de skal utnytte digitale verkt\u00f8y i faglig sammenheng p\u00e5 videreg\u00e5ende skole eller i arbeidslivet p\u00e5 sikt. Styrking av matematikk og spr\u00e5kfag I rapporten anbefales det s\u00e6rlig at matematikk og spr\u00e5kfagene styrkes i skolen. Sisnevnte sett i lys av \u00f8kt globalisering og et internasjonalisert arbeidsliv. Utvalget understreker ogs\u00e5 at praktiske ferdigheter har stor verdi i skolen, i arbeidslivet og i hverdagslivet, og det ligger et potensial i at elevene l\u00e6rer \u00e5 anvende kunnskaper og ferdigheter praktisk i mange fag. - Senter for IKT i utdanningen har mange eksempler p\u00e5 at digitale l\u00e6ringsressurser innenfor matematikk, naturfag og spr\u00e5kfagene bidrar til mer variasjon, relevans og mulighet for reell tilpasning av undervisningen til den enkelte elevs behov. Forutsetningen er at eleven har utstyr som virker og at undervisningsmetoden er lagt opp for \u00e5 utnytte fordelene ved de digitale ressursene, sier Ingebretsen. Utredningen skal sendes p\u00e5 h\u00f8ring, med h\u00f8ringsfrist 15.10.2015. Les hele rapporten om Fremtidens skole fra Ludvigsen-utvalget Foto: Lars \u00c5ke Andersen", "title": "Ny rapport: Digital kompetanse viktig i alle fag"},
{"date": "29. mai 2015", "content": "I dette nummeret kan du blant annet lese om hvilken betydning digital kompetanse vil ha i de nye l\u00e6replanene i Finland, og om IKT i spr\u00e5kundervisningen. \u00c5rets andre utgave av tidsskriftet er n\u00e5 tilgjengelig p\u00e5 Idunn.no/dk Det finske utdanningssystemet har f\u00e5tt mye oppmerksomhet i medier og utdanningspolitikken. I siste nummer av Nordic Journal of Digital Literacy innleder Morten S\u00f8by med hvilken betydning digital kompetanse vil ha i de nye l\u00e6replanene i Finland. Digital kompetanse er ogs\u00e5 tema i artikkelen \u201dGuidelines and Regulations for Teaching Digital Competence in Schools and Teacher Education: A Weak Link?\u201d. B\u00e5rd Ketil Engen, Tonje Hilde Gi\u00e6ver og Louise Mifsud setter s\u00f8kelys p\u00e5 hvorfor l\u00e6rerutdanningen i Norge ikke forbereder studenter til \u00e5 integrere digitale verkt\u00f8y i sin undervisning. De gj\u00f8r en analyse av hvordan og hvorvidt de formelle kravene til digital kompetanse i l\u00e6rerutdanningen korresponderer med nasjonale l\u00e6replaner for grunnoppl\u00e6ringen. IKT i spr\u00e5kundervisning Juha Jalkanen gj\u00f8r en kvalitativ unders\u00f8kelse i sin artikkel \u201dFuture language teachers\u2019 pedagogical landscapes during their subject studies\u201d, og knytter studenters opplevelser og holdninger til bruk av IKT i spr\u00e5kundervisning. Spr\u00e5kfaget er ogs\u00e5 tema i Sigrid \u00d8revik\u2019s artikkel, \u201d From book to screen: Changing genre patterns and communicative purposes\u201d. \u00d8revik har studert genrebaserte websider for spr\u00e5kfaget engelsk, og vurdert de etter to tekstlige niv\u00e5 \u2013 overflate og hyperlenke. Resultatene diskuteres i lys av den norske l\u00e6replanens beskrivelser av digitale ferdigheter. Nordic Journal of Digital Literacy er en kvartalsvis engelskspr\u00e5klig Open Access-publikasjon som utgis av Universitetsforlaget i samarbeid med Senter for IKT i utdanningen. Tidsskriftet retter seg mot forskere, skolemyndigheter, skoleledere i grunnskole og videreg\u00e5ende skole, fagl\u00e6rere ved h\u00f8gskoler og universiteter, og andre som er opptatt av utdanning og IKT. Redaksjonen tar gjerne i mot nye bidrag. Les mer om Nordic Journal of Digital Literacy", "title": "Nytt nummer av Nordic Journal of Digital Literacy"},
{"date": "19. mai 2015", "content": "Vi inviterer nye elever til \u00e5 delta i niv\u00e5differensiert oppl\u00e6ring i matematikk gjennom pilotprosjektet\u2028 Den virtuelle matematikkskolen (DVM). DVM er et nettbasert supplement til den ordin\u00e6re undervisningen, og er utviklet av Senter for IKT i utdanningen i samarbeid med Matematikksenteret, p\u00e5 oppdrag fra Kunnskapsdepartementet. M\u00e5let er \u00e5 gi elevene mer motiverende og bedre tilpasset oppl\u00e6ring. Evalueringen vil gi departementet grunnlag for \u00e5 beslutte om dette skal bli et permanent tilbud. To m\u00e5lgrupper \u2013 to undervisningstilbud DVM gir to ulike tilbud, men har en felles portal. Begge tilbudene er gratis. DVM-1T: For elever med h\u00f8y m\u00e5loppn\u00e5else i matematikk : Elevene kan gjennom DVM ta matematikk p\u00e5 videreg\u00e5ende niv\u00e5. Elevene m\u00f8tes i et virtuelt klasserom med egen nettl\u00e6rer gjennom et videokonferanseprogram. De som f\u00f8lger undervisningen kan ta eksamen i Matematikk IT p\u00e5 en videreg\u00e5ende skole, uavhengig av bosted. DVM-1T tilbys i f\u00f8lgende fylker: Finmark, Troms, Nordland, S\u00f8r-Tr\u00f8ndelag, M\u00f8re og Romsdal, Hordaland, Rogaland, Vest-Agder, Vestfold, Buskerud, Oppland og Hedmark. DVM-U: For elever med lav m\u00e5loppn\u00e5else i matematikk : Elever som strever i faget og mangler motivasjon, kan f\u00e5 ekstra st\u00f8tte i undervisningen gjennom DVM. Dette er et supplement til den ordin\u00e6re undervisningen, og elevene kan benytte seg av ressurser som videoer, oppgaver og forklaringer, og ogs\u00e5 delta i samtidsundervisning med andre elever i et virtuelt klasserom. Hvem kan delta? DVM-1T elever vil i hovedsak bli tatt opp fra deltakende fylker. Ungdomsskolene i disse fylkene vil motta informasjon om p\u00e5meldingsrutiner. Siden eleven tar faget i tillegg til andre fag p\u00e5 ungdomsskolen, er det krevende for eleven. V\u00e5r erfaring er at eleven b\u00f8r ha karakteren 6 i faget, og v\u00e6re motivert for \u00e5 bruke mye tid p\u00e5 gjennomf\u00f8ring av kurset. Kjenner du elever som er i m\u00e5lgruppen, ta kontakt med din skole. Ledige plasser vil bli fylt opp av elever fra andre fylker. Kontakt dvminfo@iktsenteret.no hvis du har elever som er aktuelle for \u00e5 fylle ledige plasser. DVM-U: Den enkelte skole s\u00f8ker om deltakelse i prosjektet. Skoler som vil benytte DVM-U i forbindelse med lokal eller nasjonal satsning innenfor matematikk eller realfag, vil bli prioritert. Vi vil ta opp ca. 700 elever til DVM-U. P\u00e5melding og mer informasjon: For p\u00e5melding og informasjon om begge undervisningstilbudene: dvm.iktsenteret.no Du kan ogs\u00e5 kontakte oss direkte p\u00e5 e-post: dvminfo@iktsenteret.no Les mer om DVM her >>", "title": "Ungdomsskoleelever s\u00f8kes til  Den virtuelle matematikkskolen"},
{"date": "12. mai 2015", "content": "L\u00e6rerne Aleksander Hus\u00f8y og Tobias Staaby fra Nordahl Grieg videreg\u00e5ende skole, vant Gullepleprisen 2015 for \u00e5 ha utnyttet IKT i l\u00e6ring p\u00e5 en god m\u00e5te. Gullepleprisen deles ut av NPeD - Norsk Pedagogisk Dataforening , og er opprettet for \u00e5 bel\u00f8nne pedagoger som har utnyttet IKT i l\u00e6ring p\u00e5 en god m\u00e5te. Nordahl Grieg videreg\u00e5ende skole vant ogs\u00e5 Senter for IKT i utdanningen sin Innovasjonspris 2015 , blant annet p\u00e5 grunn av deres innovative bruk av dataspill i skolen. Juryens begrunnelse Juryen uttaler at \u00e5rets Gulleplevinnere er to fremadstormende unge l\u00e6rere som gjennom sitt arbeid med spill i skolen de siste 3 \u00e5rene har gjort seg bemerket b\u00e5de nasjonalt og internasjonalt. \"Gulleplevinnerne har i flere \u00e5r vist vilje og evne til innovasjon og kreativitet n\u00e5r det gjelder IKT og l\u00e6ring. Deres innovative og faglig baserte bruk av spill i skolen vekker betydelig interesse langt over landets grenser. Spillbasert l\u00e6ring er et omr\u00e5de som over hele verden omfavnes med en enorm interesse fordi man ser at spill har en helt spesiell evne til \u00e5 motivere og engasjere barn og unge. Hvordan kan vi s\u00e5 utnytte dette i skolen? Veldig f\u00e5 klarer \u00e5 gi gode svar, og eksempler p\u00e5 bruk i skolen er ofte knyttet til helt enkle pedagogiske spill som ikke fenger elevene i s\u00e6rlig stor grad. \u00c5rets vinnere, derimot, har v\u00e5get \u00e5 g\u00e5 nye veier og deres eksempler viser at det absolutt er mulig \u00e5 oppn\u00e5 l\u00e6ringsm\u00e5l via kommersielle spill som elevene har et forhold til fra f\u00f8r. P\u00e5 den m\u00e5ten har de ogs\u00e5 bidratt til \u00e5 knytte sammen ungdomskulturen og skolekulturen. Gjennom foredrag, workshops, seminarer og publikasjoner har kandidatene gjort en vesentlig innsats for at deres kompetanse skal kunne tas i bruk i resten av skole\u00adnorge. I tillegg har de ogs\u00e5 inng\u00e5tt samarbeid med flere partnere i b\u00e5de inn\u00ad og utland. Blant annet drifter de en nettressurs med tips og ressurser knyttet til bruk av spill i skolen som blir fulgt av pedagoger fra hele verden. Deres innsats for bruk av spill i skolen har dannet grunnlaget for opprettelsen av et spillsenter ved Nordahl Grieg Videreg\u00e5ende skole i samarbeid med Universitet i Bergen. Dette skal fungere bl.a som et laboratorie for utviklingen av spillbaserte undervisningsopplegg og pedagogiske og didaktiske modeller. Senteret skal ogs\u00e5 ha som form\u00e5l \u00e5 spre og heve kompetanse landet rundt, gjennom ressurser og veiledninger, kurs og seminarer.Vi er stolte over \u00e5 kunne gi \u00e5rets Gulleple og 10 000 kroner til Aleksander Hus\u00f8y og Tobias Staaby, fra Nordahl Grieg videreg\u00e5ende skole,\" uttaler juryen. Prisen er en gulleplestatuett og 10.000 kroner. Den ble delt ut under Nasjonal konferanse om bruk av IKT i utdanning og l\u00e6ring, NKUL 7. mai. Innovative l\u00e6rere Som del av lektorstillingene sine ved Nordahl Grieg Videreg\u00e5ende skole er l\u00e6rerne spillpedagoger og bruker dataspill systematisk i undervisningen sin i blant annet norsk, RLE og engelsk. De har ogs\u00e5, sammen med den popul\u00e6re webserien Extra Credits , samlet en liste med dataspill de mener er gode ressurser for l\u00e6ring p\u00e5 Steam. L\u00e6rerne har, i samarbeid med Senter for IKT i utdanningen, utviklet l\u00e6ringsopplegg p\u00e5 iktipraksis i The Walking Dead i etikk og Civilization IV i samfunnsfag, engelsk og norsk. Konferanse om dataspill og koding i skolen 27. - 28. oktober arrangerer Senter for IKT i utdanningen, i samarbeid med Nordahl Grieg videreg\u00e5ende skole, temakonferanse om koding og dataspill i skolen. Aleksander Hus\u00f8y og Tobias Staaby\u00a0sitter begge i programr\u00e5det for konferansen, i tillegg til at de skal ha workshoper under konferansen. Informasjon og p\u00e5melding til konferansen finner du her Les mer om bruk av dataspill i skolen: Bloggen til Aleksander og Tobias: Spillpedagogene L\u00e6ringsopplegg \"Walking Dead\" p\u00e5 iktipraksis.no L\u00e6ringsopplegg \"Civilization IV \" p\u00e5 iktipraksis.no Sak om dataspill p\u00e5 Nordahl Grieg videreg\u00e5ende skole fra Fanaposten", "title": "Pris for arbeid med dataspill i skolen"},
{"date": "27. april 2015", "content": "Vil du vite mer om hva vi jobber med, aktuelle prosjekter, hendelser og arrangementer? Senter for IKT i utdanningen jobber med ulike tjenester, prosjekter og ressurser som skal \u00f8ke kvaliteten i utdanningen og gi bedre l\u00e6ringsutbytte og l\u00e6ringsstrategier for v\u00e5re barn i barnehagen, elever i grunnoppl\u00e6ringen og studenter i l\u00e6rer- og barnehageutdanningen. Nyhetsbrev fra Senter for IKT i utdanningen g\u00e5r ut hver fjortende dag og\u00a0inneholder aktuelle saker relevant for l\u00e6rere, skoleledere, skoleeiere og andre som er interessert i hva som skjer hos oss og i feltet IKT i utdanning. Klikk her dersom du \u00f8nsker \u00e5 motta nyhetsbrev fra Senter for IKT i utdanningen . Vi arrangerer jevnlig frokostseminarer, arbeidsverksted og konferanser alene eller sammen med andre akt\u00f8rer og institusjoner. Les mer om hva som skjer hos oss >>", "title": "Vil du vite mer om oss?"},
{"date": "23. april 2015", "content": "Flertallet av landets 4. klassinger gjennomf\u00f8rte frivillig pr\u00f8ve i kartlegging av digitale ferdigheter, da den nylig ble gjennomf\u00f8rt for tredje gang. Bruken av den frivillige pr\u00f8ven er stadig \u00f8kende, og i 2015 gjennomf\u00f8rte n\u00e6rmere 70 % av alle landets fjerdeklassinger pr\u00f8ven i regi av Utdanningsdirektoratet. M\u00e5let med pr\u00f8ven er \u00e5 avdekke om det er elever som ikke har tilegnet seg de digitale ferdighetene som skal til for \u00e5 n\u00e5 kompetansem\u00e5lene i l\u00e6replanen. Kartleggingspr\u00f8ven er lagt til 4. trinn for raskt \u00e5 kunne fange opp elever som befinner seg p\u00e5 og under bekymringsgrensen. Mange av kompetansem\u00e5lene i fagene setter digitale ferdigheter som forutsetning for m\u00e5loppn\u00e5else. Oppgavene i kartleggingspr\u00f8ven er fordelt p\u00e5 fire hovedomr\u00e5der innenfor ferdighetsomr\u00e5det digitale ferdigheter: tilegne og behandle digital informasjon produsere og bearbeide ved hjelp av digitale verkt\u00f8y digital kommunikasjon digital d\u00f8mmekraft Oppf\u00f8lging og tiltak Resultatene fra pr\u00f8ven kan gi l\u00e6rerne et bilde av hva elevene mestrer, og hva de m\u00e5 arbeide videre med. Informasjonen skal legge grunnlag for tiltak og oppf\u00f8lging, og v\u00e6re tema i dialog med elevene og deres foresatte. Hele 89% av de spurte skolene bruker resultatene fra kartleggingspr\u00f8ven til \u00e5 f\u00f8lge opp utviklingen av elevenes digitale ferdigheter, viser en unders\u00f8kelse utf\u00f8rt av Utdanningsdirektoratet i 2014. I Vestby kommune setter skolene inn konkrete tiltak for elevene som faller under bekymringsgrensen p\u00e5 pr\u00f8ven, og videre utvikling og tiltak f\u00f8lges opp av b\u00e5de skoleledelsen p\u00e5 den enkelte skole og sentralt hos skoleadministrasjonen i kommunen, forteller pedagogisk IKT-r\u00e5dgiver i kommunen Katrine Skovholt. Kommunen arbeider med \u00e5 f\u00e5 oversikt over l\u00e6rernes digitale kompetanse og behov for kompetanseutvikling. \u2013 Det blir spennende \u00e5 se om arbeidet med kompetanseutvikling hos l\u00e6rerne vil gi utslag p\u00e5 elevenes resultater p\u00e5 kartleggingspr\u00f8ven fremover, sier Skovholt. Nye pr\u00f8ver kommer Kartleggingspr\u00f8ven p\u00e5 4. trinn er forel\u00f8pig den eneste av Utdanningsdirektoratets pr\u00f8ver som gir tilbakemelding p\u00e5 elevenes digitale ferdigheter. Pr\u00f8ven er utviklet av Senter for IKT i utdanningen. Til skolestart 2015 lanseres en helt ny l\u00e6ringsst\u00f8ttende pr\u00f8ve i digital d\u00f8mmekraft, kildekritikk og opphavsrett for 8. trinn. De neste to \u00e5rene skal det ogs\u00e5 utvikles fire nye pr\u00f8ver i fagspesifikke digitale ferdigheter. Les mer om kartleggingspr\u00f8ver av digital kompetanse og l\u00e6ringsutbytte >> Photo: Thinkstock", "title": "Fjerdeklassinger pr\u00f8ves i digitale ferdigheter"},
{"date": "08. april 2015", "content": "eTwinning inviterer l\u00e6rere i barneskolen til spennende seminar i Belgia. 5.-7.juni arrangeres et arbeidsseminar i Hasselt i Belgia for l\u00e6rere fra hele Europa. Tema for seminaret er Talent based learning in Primary School . Seminaret tilbyr faglig oppdatering, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av neste skole\u00e5r. eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. Sp\u00f8rsm\u00e5l kan rettes til Lisbeth K Gregersen -\u00a0eller p\u00e5 90522914 Alle plassene er besatt.", "title": "eTwinning: Arbeidsseminar i Hasselt i Belgia"},
{"date": "30. mars 2015", "content": "Feide st\u00e5r for Felles Elektronisk IDentitet og blir som innloggingsl\u00f8sning brukt av et stigende antall kommuner. N\u00e5 er over 300 kommuner p\u00e5 Feide, sammen med alle fylkeskommunene og en rekke universitet og h\u00f8yskoler. Bruken av l\u00f8sningen gir store gevinster - b\u00e5de i klasserommet og i skoleadministrasjonen. Et kommunesamarbeid best\u00e5ende av seks kommuner p\u00e5 \u00d8vre Romerike; Nes, Eidsvoll, Ullensaker, Nannestad, Hurdal og Gjerdrum, har mottatt st\u00f8tte av Senter for IKT i utdanningen for sitt arbeid med innf\u00f8ring av Feide. Midlene og forpliktelsene forbundet med det, gjorde dem i stand til \u00e5 starte og gjennomf\u00f8re sitt lokale innf\u00f8ringsprosjekt. Innen skolestart 2014 var samtlige kommuner med tilsammen 48 skoler, om lag 15 000 elever og l\u00e6rer, klar til \u00e5 ta i bruk Feide-p\u00e5logging p\u00e5 sine tjenester og ressurser. Som del av innf\u00f8ring av Feide ble det besluttet \u00e5 flytte h\u00e5ndtering av brukerkontoer ut til en ekstern leverand\u00f8r for \u00e5 frigj\u00f8re tid og ressurser til andre oppgaver. Den valgte l\u00f8sningen styrer ogs\u00e5 brukeridentiteten for p\u00e5logging til skolenettverket- ogs\u00e5 opprykk klasse, skolebytte og kommunebytte. Gevinst i klasserommet Kommunesamarbeidet p\u00e5 \u00d8vre Romerike har p\u00e5 en strukturert m\u00e5te innf\u00f8rt Feide, og kan dokumentere betydelige gevinster i etterkant. - Det er mye lettere \u00e5 ta i bruk digitale tjenester n\u00e5r vi kan bruke Feide-p\u00e5logging. Det er bare \u00e5 ta dem i bruk, si til elevene at det er Feide-p\u00e5logging og elevene vet da at de enkelt kan logge seg p\u00e5 tjenestene. Tidligere var terskelen h\u00f8yere for \u00e5 ta i bruk tjenester med brukernavn og passord, da man visste at det ble mye \"styr\" rundt dette med p\u00e5logging og mange ulike brukernavn og passord \u00e5 holde orden p\u00e5. Dessuten stjal det mye av undervisningstiden\u2028, sier Stian Hartweg, l\u00e6rer ved Fjellfoten barneskole i Nes kommune. Gevinster for kommunen og kommune-samarbeidet - Vi kan absolutt snakke gevinst ja, sier Petter Finstad, IKT-r\u00e5dgiver i Nes kommune. Da vi innf\u00f8rte Feide, fikk vi ryddet opp i dataene og h\u00e5ndtering av disse, og vi fikk integrasjon mellom l\u00e6ringsplattformen og det skoleadministrative systemet. - Vi har hatt en besparelse p\u00e5 2 \u00e5rsverk for seks kommuner p\u00e5 grunn av h\u00e5ndteringen av brukere i l\u00e6ringsplattformen. Det er vi veldig godt forn\u00f8yde med. Opplysninger registreres ett sted og s\u00e5 flyter det videre til de andre systemene og katalogene. Og s\u00e5 er vi mer trygg p\u00e5 at vi ivaretar personvernet til elever og l\u00e6rer, sier Petter Finstad. Digitale Gardermoen IKS (DGI) har siden 2005 levert IKT-drift, service og utvikling til de seks eierkommunene i \u00d8vre Romerike-samarbeidet. Ogs\u00e5 de snakker om gevinster: - Fordi vi bruker et felles brukeradministrativ system har vi en besparelse p\u00e5 50 virkedager per \u00e5r ved klargj\u00f8ring av nye trinn til skolestart og flytting av hjemmeomr\u00e5der. Vi har dessuten en besparelse p\u00e5 24 virkedager per \u00e5r med l\u00f8pende manuelle opprettinger av nye elever og l\u00e6rer i skoledomenet, og mye tid som spares generelt per m\u00e5ned fordi brukerst\u00f8tten relatert til brukerkontoene drives av skoleadministrasjonen selv, sier Geir Bj\u00f8rndalen, senior konsulent ved DGI og teknisk ansvarlig for skolesektoren. Innf\u00f8ring av Feide profesjonaliserer brukerh\u00e5ndtering i skolesektoren og \u00f8ker kvaliteten i administrative prosesser. Rutiner etableres/revideres og roller tydeliggj\u00f8res. For IKT-ansvarlige i skolene i Nes kommune betyr det n\u00e5 at tiden kan brukes til mer oppl\u00e6ring og utvikling av IKT i skolen, og ikke til \u00e5 administrere lister med brukere som skal ha tilgang til de ulike tjenestene. Mer informasjon om Feide i skolen >> Feide i grunnoppl\u00e6ringen Senter for IKT i utdanningen har ansvaret for Feide til grunnoppl\u00e6ringen. Med en sikker og enkel Feide-p\u00e5logging f\u00e5r l\u00e6rere og elever tilgang til digitale l\u00e6ringsressurser og muligheter for tilpasning til den enkelte elev. Standardisering av l\u00e6ringsteknologi og digitale l\u00e6ringsressurser er et prioritert tema for senteret. - Feide er l\u00f8sningen som forenkler arbeidsdagen til l\u00e6rer og elev ved at de f\u00e5r ett brukernavn og passord for tilgang til alle digitale l\u00e6ringsressurser som skolen bruker. Skoleeier f\u00e5r forenklet sine rutiner og profesjonalisert sin identitetsforvaltning. Videre fungerer Feide som katalysator for utviklere av digitale l\u00e6ringsressurser ved at de kan fokusere p\u00e5 godt innhold og ikke p\u00e5 brukeradministrasjon. Feide er limet som binder skole, l\u00e6rere, elev og digitale l\u00e6ringsressurser sammen, sier direkt\u00f8r ved Senter for IKT i utdanningen, Trond Ingebretsen. Les mer om senterets arbeid med Feide i skolen >>", "title": "Gevinster ved bruk av Feide"},
{"date": "27. mars 2015", "content": "15. april er fristen for \u00e5 s\u00f8ke opptak til h\u00f8gare utdanning. Utdanning.no har laget ein rekke filmar som kan hjelpe deg n\u00e5r du skal velje. Treng du inspirasjon og tips f\u00f8r du vel utdanning og yrke? I animasjonsfilmane fr\u00e5 utdanning.no kan du blant finne ut korleis du s\u00f8ker h\u00f8gare utdanning, f\u00e5 tips om kva du kan bli og kven du kan sp\u00f8rre om r\u00e5d. Du f\u00e5r informasjon om overgangen fra vidareg\u00e5ande oppl\u00e6ring til h\u00f8gare utdanning og dine rettar knytta til utdanning. Utforsk dine moglegheiter p\u00e5 utdanning.no! Sj\u00e5 filman e G\u00e5 til utdanning.no", "title": "Filmar til inspirasjon"},
{"date": "27. mars 2015", "content": "Bli med i trekningen av plass p\u00e5 \u00e5rskonferansen i Brussel. 1/3 av alle skolene i Norge er n\u00e5 registrert i eTwinning-portalen, mens kun 4% av l\u00e6rerne er det. Det gir et stort rekrutteringspotensiale. Vi \u00f8nsker derfor at du som allerede medlem, verver en kollega og blir med i trekningen av plass p\u00e5 \u00e5rskonferansen i Brussel 22. - 24.oktober 2015. Flybillett og konferanseoppholdet dekkes av eTwinning-Norge. Er dere flere eTwinnere p\u00e5 skolen som \u00f8nsker \u00e5 verve nye medlemmer? Fyll ut skjemaet under og bli med i trekningen begge to/ alle. Den skolen som verver flest nye medlemmer, f\u00e5r automatisk en plass p\u00e5 konferansen. Frist for medlemsverving og trekning av plass er 4. mai 2015 Slik gj\u00f8r du: G\u00e5 til http://etwinning.net og registrer det nye medlemmet. Send s\u00e5 inn informasjon om vervingen ved \u00e5 fylle ut skjemaet under. Loading...", "title": "Verv ett nytt medlem p\u00e5 din skole"},
{"date": "10. mars 2015", "content": "\u00c5rets f\u00f8rste utgave av tidsskriftet Nordic Journal of Digital Literacy er n\u00e5 tilgjengelig p\u00e5 Idunn.no.\r\nNummeret er ogs\u00e5 denne gangen viet digital kompetanse i l\u00e6rerutdanningen, og dr\u00f8fter blant annet digitale l\u00e6ringsstrategier for \u00f8kt kvalitet, samarbeid og deltagelse blant l\u00e6rerstudenter. Nummeret markerer slutten p\u00e5 en lengre samarbeidsprosess mellom Senter for IKT i utdanningen og ulike l\u00e6rerutdanningsinstitusjoner i Norge. Rune Johan Krumsvik har v\u00e6rt gjesteredakt\u00f8r for arbeidet med temanumrene om l\u00e6rerutdanning og digital kompetanse, og har i dette nummeret skrevet en leder om \u00f8kt kvalitet i l\u00e6rerutdanningen. Gunhild Kv\u00e5le og Gro-Ren\u00e9e Ramb\u00f8 har unders\u00f8kt hvordan profesjonell identitet kan uttrykkes gjennom blogging, i artikkelen Expressing Professional Identity through Blogging - A Case Study of Blogging in the Study of the Subject of Norwegian in Pre-School Teacher Education. Nina Helgevold og Vegard Moen har i artikkelen The use of flipped classrooms to stimulate students\u2019 participation in an academic course in Initial Teacher Education sett p\u00e5 bruk av video og omvendt undervisning, mens Elin Str\u00f8mman skriver om diskusjonsforum i LMS i artikkelen\u00a0Participant activity and facilitator strategies in an LMS-based discussion forum. Om tidsskriftet Nordic Journal of Digital Literacy er et vitenskapelig tidsskrift p\u00e5 niv\u00e5 1, hvilket inneb\u00e6rer at publisering i tidsskriftet gir poenguttelling i tellekantsystemet i akademia. Tidsskriftet er en elektronisk open access-publikasjon, gratis for alle og kan lastes ned enten som hele hefter eller enkeltartikler. Tidsskriftet gis ut av Senter for IKT i utdanningen i samarbeid med Universitetsforlaget . Gjennom presentasjon av nasjonal og internasjonal forskning skal tidsskriftet bidra i den utdanningspolitiske debatten, og har som m\u00e5l \u00e5 skape en arena for kritisk analyse av digital kompetanse og bruken av IKT i utdanningssammenheng. I 2014 hadde Nordic Journal of Digital Literacy i underkant av 200 000 visninger av artikler p\u00e5 Idunn.no. Nordic Journal of Digital Literacy 1/2015 kan leses og lastes ned her. Publisering i Nordic Journal of Digital Literacy Du kan lese mer om v\u00e5rt arbeid med Nordic Journal of Digital Literacy her . Redaksjonen \u00f8nsker stadig nye bidrag til tidsskriftet velkommen. Forfatterveiledning kan lastes ned og leses her. Har du sp\u00f8rsm\u00e5l om Nordic Journal of Digital Literacy, kontakt redaksjonen journal@iktsenteret.no eller prosjektleder Karoline T\u00f8mte karoline.tomte@iktsenteret.no .", "title": "Nordic Journal of Digital Literacy 1/2015"},
{"date": "09. mars 2015", "content": "15. mars er siste frist for \u00e5 s\u00f8ke plass p\u00e5 gratis, nettbasert videreutdanning i matematikk for mellomtrinnet - MatematikkMOOC. Se introduksjon til kursets del 1 her. MatematikkMOOC er et gratis nettbasert videreutdanningstilbud til matematikkl\u00e6rere p\u00e5 mellomtrinnet. Forskjellige yrker og livsl\u00f8p krever forskjellige typer matematikkunnskaper, og det er ikke slik at en l\u00e6rer har samme kunnskaper om matematikk som en matematiker, en ingeni\u00f8r eller en sykepleier. Men matematikk er viktig for alle de nevnte yrkesgruppene og mange andre. P\u00e5 dette kurset ser vi p\u00e5 hvordan du som veileder kan designe undervisningen slik at dette fremmer matematikkforst\u00e5else og kunnskaper hos elevene. Du vil jobbe med l\u00e6ringssamtalen som et pedagogisk verkt\u00f8y, realistisk matematikkundervisning og bruk av \u00e5pne opplegg. Nysgjerrig? Les mer om studiet MatematikkMOOC og s\u00f8k plass n\u00e5. Husk at 15. mars er siste frist for \u00e5 s\u00f8ke om plass .", "title": "S\u00f8k n\u00e5! Gratis videreutdanning i matematikk"},
{"date": "18. februar 2015", "content": "\"Framtidens arbeidsmarked\" er en ny nettjeneste som skal vise behovet i arbeidsmarkedet i framtiden. Tjenesten, som er utviklet av Senter for IKT i utdanningen, formidler Statistisk Sentralbyr\u00e5s framskrivinger av hvordan arbeidsmarkedet kommer til \u00e5 utvikle seg neste 10-15 \u00e5rene, dersom elever og studenter fortsetter \u00e5 velge som n\u00e5. M\u00e5let med tjenesten har v\u00e6rt \u00e5 f\u00e5 til et forskningsbasert og brukervennlig verkt\u00f8y i utdanningsveiledning og -r\u00e5dgivning. Ikke nok kunnskap Til n\u00e5 har systematisert kunnskap om samfunnets behov for utdanning v\u00e6rt lite tilgjengelig for de gruppene som har mest behov for det: l\u00e6rere i faget utdanningsvalg, skoler\u00e5dgivere, karriereveiledere og sist, men ikke minst, elever og studenter. Samtidig har debatten g\u00e5tt i politiske fora og media om blant annet mangel p\u00e5 yrkesfaglig utdannede, mangel p\u00e5 helsepersonell og l\u00e6rere, og p\u00e5 den andre siden \"mastersyke\" og overutdanning av jurister, \u00f8konomer og samfunnsvitere. Elevers og studenters egne interesser er viktig for utdanningsvalg. Men mange i dag vet ikke hvilke utdanninger som det ser ut som det blir behov for. Overskudd eller underskudd? \u201cFramtidens arbeidmarked\u201d gir oversikt over hvorvidt det kommer til \u00e5 v\u00e6re overskudd, underskudd eller balanse i 40 av de viktigste utdanningsgruppene frem til \u00e5r 2030. Dersom trendene fortsetter som i dag, vil samfunnet om 15 \u00e5r ha et stort underskudd p\u00e5 personell som er utdannet innenfor elektrofag, mekaniske fag og maskinfag og flere andre yrkesfag. Likedan kan en se at det blir behov for l\u00e6rere, men ogs\u00e5 helsefagarbeidere og sykepleiere. P\u00e5 den annen side blir det for eksempel overskudd av humanister og personer med h\u00f8yere utdanning innenfor \u00f8konomi. Tjenesten baserer seg p\u00e5 Statistisk Sentralbyr\u00e5 sine framskrivninger, og vil bli oppdatert n\u00e5r nye framskrivninger kommer. - Tjenesten er laget for r\u00e5dgivere og karriereveiledere. Vi trenger tilbakemelding fra r\u00e5dgiverne om hvordan tjenesten fungerer mot elevene og hvilke endringer vi m\u00e5 gj\u00f8re f\u00f8r vi markedsf\u00f8rer denne som en elevrettet nettjeneste. Vi h\u00e5per tjenesten vil bli et kraftfullt verkt\u00f8y for r\u00e5dgivere i skolen og karriereveiledere, og at den vil bidra til \u00e5 styrke r\u00e5dgivningstjenesten i skolen. Elevene trenger kunnskap om hva samfunnet har behov for i framtiden, og om de utdanningsvalgene de tar er relevante,\u00a0sier avdelingsdirekt\u00f8r Mona Mathisen\u00a0i Senter for IKT i utdanningen. Bes\u00f8k tjenesten \"Framtidens arbeidsmarked\" veilederforum.no utdanning.no For sp\u00f8rsm\u00e5l om tjenesten, kontakt Mona C. Mathisen.", "title": "Hvordan ser framtidens arbeidsmarked ut?"},
{"date": "16. februar 2015", "content": " Under Scandinavia@BETT 2015 lanserte New Media Consortium (NMC) en ny Horizon-rapport om teknologi i skandinaviske skoler. Den amerikanske tenketanken NMC har samarbeidet med Styrelsen for IKT og l\u00e6ring (STIL, Danmark), Skolverket (Sverige) og Senter for IKT i utdanningen. Horizon prosjektet ble etablert i 2002. \u00a0Siden har prosjektet identifisert og analysert nye teknologier som vil ha en innvirkning p\u00e5 utdanningen over de neste fem \u00e5rene rundt om i verden. Prosjektet er basert p\u00e5 kunnskapsdeling, samarbeid og informasjon fra alle prosjekter. All sekund\u00e6r forskning, diskusjoner og rangeringsverkt\u00f8y finnes p\u00e5 NMCs nettsider: scandinavia.wiki.nmc.org. Horizon rapportene er ikke \"rocket science\" \u2013 de handler om trender og scenarioer som vil p\u00e5virke utdanning og l\u00e6ring i fremtiden. Det skandinaviske ekspertpanelet bestod av 50 fagpersoner som til sammen har vurdert hundrevis av relevante artikler, nyheter, blogger, forskningsresultater og prosjekter. Den skandinaviske rapporten kan brukes som et referansedokument for l\u00e6rere, skoleeiere, beslutningstakere og politikere. Rapporten gir et kunnskapsgrunnlag for \u00e5 ta kvalifiserte valg av teknologi i utdanningssektoren. Ekspertpanelet for den skandinaviske rapporten har best\u00e5tt av l\u00e6rere, skoleledere, forskere, skoleeiere, IKT-bransjen og policymakers. Temaer i rapporten er identifisert gjennom en Delphi-metode, der ekspertene har vurdert og identifisert utvalgte sp\u00f8rsm\u00e5l om ny teknologi, som man mener vil f\u00e5 betydning for skandinavisk skole de neste fem \u00e5rene. Videre har ekspertene identifisert de viktigste teknologiene, trendene og utfordringene som de mener vil p\u00e5virke skandinavisk skole i l\u00f8pet av de neste fem \u00e5rene. Her er rapportens konklusjoner: [1] Interessante teknologier Tidsramme: Ett \u00e5r eller mindre \u2022 BYOD (Bring Your Own Device) \u2022 Nettsky \u2022 Omvendt undervisning \u2022 Spill og spillifisering Tidsramme: To til tre \u00e5r \u2022 L\u00e6ringsanalyse \u2022 Teknolaboratorier \u2022 \u00c5pent innhold \u2022 Sosiale nettverk Tidsramme: Fire til fem \u00e5r \u2022 Tingenes internett \u2022 Robotikk og programmering \u2022 Automatisk oversettelse \u2022 Teknologi vi har p\u00e5 oss [2] De viktigste utviklingstrekkene 1-2 \u00e5r: \u2022 Mer digital vurdering \u2022 Revurdering av l\u00e6rerrollen \u2022 Elevenes rolle endres fra konsumenter til produsenter 3-5 \u00e5r: \u2022 \u00d8kt bruk av digitalt innhold \u2022 Revurdering av skolens funksjon \u2022 \u00d8kt bruk av databasert l\u00e6ring og vurdering Fem \u00e5r eller mer: \u2022 Andre yrkesgrupper f\u00e5r plass i skolen \u2022 \u00d8kt bruk av hybride l\u00e6ringsmodeller \u2022 Nytenking rundt den personlige datamaskinen [3] De viktigste utfordringene Utfordringer som vi forst\u00e5r og vet hvordan vi kan l\u00f8se: \u2022 Skape autentiske l\u00e6ringsopplevelser \u2022 Integrere teknologi i l\u00e6rerutdanningen \u2022 Gi form til begrepet digital kompetanse Utfordringene vi forst\u00e5r, men der l\u00f8sningene er vanskelige \u00e5 l\u00f8se: \u2022 Sammensmeltning av \u201dblended, formal and informal\u201d l\u00e6ring \u2022 Implementere kunnskap og framgang fra andre samfunnsomr\u00e5der \u2022 Integrere personifisert l\u00e6ring Utfordringer vi ikke klarer \u00e5 definere, og langt mindre l\u00f8se: \u2022 Skape systemisk politikk og synergier for bedre l\u00e6ring \u2022 S\u00f8rge for at utdanningen fortsatt oppleves som relevant \u2022 Skalere l\u00e6ringsinnovasjon Look to Norway: Odda ungdomsskole blir trukket frem i rapporten som eksempel under BYOD. \u00a0Elevene bruker iPhone i matematikk som m\u00e5leverkt\u00f8y i forhold til areal og kart. Kahoot er nevnt som tjeneste i nettskyen. Denne tjenesten gj\u00f8r det enkelt for l\u00e6reren \u00e5 lage faglige quiz til elevene sine. Omvendt undervisning: En musikkl\u00e6rer ved Kannik skole har laget videoer som viser hvordan Garageband kun brukes i notel\u00e6re. Nordahl Grieg videreg\u00e5ende skole bruker kommersielle dataspill som l\u00e6ringsverkt\u00f8y. Smart \u00d8ving trekkes frem som l\u00e6ringsanalyse i praksis. \u00a0Dette er en kommende applikasjon som kartlegger elevenes progresjon, viser hvor de strever og gir anbefalinger av ressurser. Horisonten: Trendrapporter om teknologi er prognoser basert p\u00e5 dagens kunnskap. Dette minnet Andreas Schleicher (OECD) oss om under et seminar arrangert av Education Fast Forward i London mandag 19. mai. Han uttalte at \u201c\u2026trends is always the future of the past\". Offentlig debatt har til n\u00e5 v\u00e6rt for generell om IKT i utdanning. Horizon rapporten kan stimulere til debatt om l\u00e6ring og teknologivalg. \u00c5 velge teknologi som passer til l\u00e6ringssituasjonen og fag. En del av denne debatten handler ogs\u00e5 om \u00e5 identifisere negative sider ved bruk av IKT\u2013 felter hvor IKT ikke skal brukes eller ikke fungerer. L\u00e6ring skjer i et komplekst \u00ab\u00f8kosystem\u00bb . En systematisk tiln\u00e6rming til skoleutvikling og innovasjon er: \u00ab... inspired by technology and driven by pedagogy\u00bb (OECD). Denne figuren oppsummerer rapporten:", "title": "Fremtidsutsikter for skoler i Skandinavia"},
{"date": "12. februar 2015", "content": "Kleppe friluftsbarnehage er vinner av Senter for IKT i utdanningen sin f\u00f8rste digitale barnehagepris. Senter for IKT i utdanningen har for f\u00f8rste gang arrangert konkurransen \"Digital barnehagepris 2015\". M\u00e5lsetningen med prisen er \u00e5 trekke frem og vise de gode eksemplene p\u00e5 pedagogisk bruk av IKT i barnehagene. - Kleppe friluftsbarnehage er en verdig vinner av Senter for IKT i utdanningen sin f\u00f8rste digitale barnehagepris. De har i en \u00e5rrekke arbeidet med digitale verkt\u00f8y p\u00e5 en god og pedagogisk m\u00e5te, b\u00e5de med sm\u00e5 og store barn i barnehagen. Barna f\u00e5r v\u00e6re kreative produsenter og er spesielt gode i prosesser hvor animasjon inng\u00e5r i prosjekter. Kleppe friluftsbarnehage er aktive p\u00e5 \u00e5 dele og inspirere andre barn og barnehager til \u00e5 ta i bruk digitale verkt\u00f8y for \u00e5 oppn\u00e5 m\u00e5lene satt i barnehagens rammeplan, sier Monica Hartviksdatter Jenssen, r\u00e5dgiver i avdeling barnehage og l\u00e6rerutdanninger ved Senter for IKT i utdanningen. Kleppe friluftsbarnehage mottar et stipend p\u00e5 10 000,- kr til fritt innkj\u00f8p av digitalt utstyr til barnehagen og g ratis tur for 2 personer til barnehagekonferansen i Bergen i februar 2015. Senter for IKT i utdanningen gratulerer med prisen! Les mer om animasjonsprosjektet i Kleppe Friluftsbarnehage her. Les mer om Digital barnehagepris 2015.", "title": "Digital barnehagepris til Kleppe friluftsbarnehage"},
{"date": "10. februar 2015", "content": "Dagens unge har ikke tilstrekkelige digitale ferdigheter og de mangler i stor grad digital d\u00f8mmekraft. Tirsdag 10. februar er det den internasjonale Safer Internet Day. Den minner oss om at vi m\u00e5 skape et trygt internett. Og vi m\u00e5 gj\u00f8re det sammen. Av Karoline T\u00f8mte, Prosjektleder Dubestemmer.no, Senter for IKT i utdanningen og Guro Sk\u00e5ltveit, Kommunikasjonsr\u00e5dgiver Datatilsynet. Dagens unge har ikke tilstrekkelige digitale ferdigheter og de mangler i stor grad digital d\u00f8mmekraft. Tirsdag 10. februar er det den internasjonale Safer Internet Day. Den minner oss om at vi m\u00e5 skape et trygt internett. Og vi m\u00e5 gj\u00f8re det sammen. Av Karoline T\u00f8mte, Prosjektleder Dubestemmer.no, Senter for IKT i utdanningen og Guro Sk\u00e5ltveit, Kommunikasjonsr\u00e5dgiver Datatilsynet. Media er mer uoversiktlig og komplisert i dag enn det var for bare noen \u00e5r siden. Det gj\u00f8r det vanskeligere \u00e5 v\u00e6re mediebruker ogs\u00e5. Og n\u00e5r vi alle kan publisere uten sensur, b\u00f8r vi ogs\u00e5 f\u00e5 oppl\u00e6ring i lovverket som tross alt gjelder for publisering og spredning av innhold. Barn, unge og voksne m\u00e5 f\u00e5 vite at visse handlinger og ytringer kan v\u00e6re straffbare, og ikke bare ufine. De m\u00e5 forst\u00e5 hvilke konsekvenser det kan f\u00e5 om de skriver stygge kommentarer eller sprer bilder og video. Og loven skiller ikke n\u00f8dvendigvis p\u00e5 om det er gjort via epost, p\u00e5 sosiale medier eller som direktemelding til et telefonnummer. For at barn og unge skal bli trygge og reflekterte nettbrukere, trenger de en skole som utvikler digitale ferdigheter og evne til \u00e5 tenke kritisk. Det er fortsatt store ulikheter i barn og unges kompetanse, akkurat som det er ulikheter i voksnes kompetanse p\u00e5 omr\u00e5det. Bruk av teknologi hjemme og p\u00e5 skolen I Norge har vi god tilgang til teknologi i skolen. Det sier ogs\u00e5 ICILS-studien , en unders\u00f8kelse som sammenlikner ungdomsskoleelevers digitale ferdigheter i 18 land. Studien viser at 75 % av elevene her i landet bruker datamaskin daglig hjemme, mens bare 8 % gj\u00f8r det p\u00e5 ungdomsskolen. Det som er langt mer skremmende, er at ca 1/3 av de unge mangler grunnleggende digitale ferdigheter. De er med andre ord ikke i stand til \u00e5 navigere trygt i v\u00e5rt digitale informasjonssamfunn. Funnene viser at elevenes bakgrunn har betydning for hvordan de presterer p\u00e5 pr\u00f8ven. Det er alts\u00e5 s\u00e5nn at sosiale og \u00f8konomiske forhold i familien p\u00e5virker resultatene. Skolen er viktig for \u00e5 bygge bro over de skillene som teknologien n\u00e5 er med p\u00e5 \u00e5 forsterke. Det gjelder ikke bare bruken, men ogs\u00e5 tilgangen til teknologi. EU Kids Online-studien viser at digital kompetanse \u00f8ker med bruk, og at barn som har moderat bruk er flinkere til \u00e5 h\u00e5ndtere fare og risiko enn barn med veldig lav bruk. Og for \u00e5 kunne bruke teknologi, trenger de tilgang. De barna som ikke har tilgang til teknologi hjemme, trenger en skole som gir dem veiledning og tilgjengelig utstyr for \u00e5 \u00f8ve seg, slik at de ogs\u00e5 kan \u00f8ke sin kompetanse. Digital d\u00f8mmekraft Kunnskapsl\u00f8ftet fra 2006 definerer digitale ferdigheter som \u00e9n av fem grunnleggende ferdigheter, og sier dermed at alle skolebarn i Norge skal f\u00e5 oppl\u00e6ring i digital d\u00f8mmekraft. Digital d\u00f8mmekraft handler om \u00e5 gi elever trygghet og kompetanse, slik at de er og blir ansvarlige og reflekterte nettbrukere. Det handler om dannelse og etisk bevissthet, samt faktiske ferdigheter som gj\u00f8r elever i stand til \u00e5 ivareta eget og andres personvern. Det \u00e5 diskutere og reflektere rundt sp\u00f8rsm\u00e5l om personvern, digital mobbing, deling av bilder og tekst, gj\u00f8r elevene mer bevisste p\u00e5 at de har valg, at de gj\u00f8r valg og at de er ansvarlige for valgene de gj\u00f8r. Hva er det som gj\u00f8r at et s\u00f8ketreff rangeres h\u00f8yt p\u00e5 Google hvis jeg s\u00f8ker, men lavt hvis kameraten min s\u00f8ker? Hvorfor dukker det opp reklame i min Facebook-str\u00f8m for et par sko jeg nettopp har kikket p\u00e5 i en nettbutikk? Har elevene kunnskap om konsekvenser av mulige valg, kan de ogs\u00e5 ta ansvar. Det handler ikke lenger om hvorvidt man skal bruke digitale verkt\u00f8y, men hvordan man bruker de kritisk og bevisst. Skolens oppgave \u00e5 utjevne forskjeller Digital d\u00f8mmekraft handler ogs\u00e5 om dannelse. Dermed er det en del av skolens samfunnsoppdrag. Skolen har en viktig rolle for \u00e5 utjevne digitale skiller og s\u00f8rge for at alle barn i Norge har like muligheter gjennom oppl\u00e6ringen. Vi vet at noen barn fra ressurssvake hjem trenger ekstra oppl\u00e6ring p\u00e5 skolen, s\u00e5 ogs\u00e5 innenfor digitale ferdigheter og d\u00f8mmekraft. Datatilsynet og Senter for IKT i utdanningen oppfordrer skolen til \u00e5 ta st\u00f8rre ansvar og eierskap til disse utfordringene. Norske barn skal ha like muligheter til et trygt og l\u00e6rerikt liv p\u00e5 nett. Digital d\u00f8mmekraft m\u00e5 v\u00e6re et felles innsatsomr\u00e5de, og tjenesten dubestemmer.no er et utmerket sted \u00e5 starte arbeidet.", "title": "Sammen skaper vi trygghet p\u00e5 nettet"},
{"date": "04. februar 2015", "content": "En h\u00f8y andel skoler har tatt i bruk pr\u00f8ven som kartlegger digitale ferdigheter p\u00e5 4. trinn. N\u00e5 kan du melde din skole p\u00e5 \u00e5rets pr\u00f8ve. Mange skoler har benyttet kartleggingspr\u00f8ven i digitale ferdigheter for 4. trinn, viser en sp\u00f8rreundes\u00f8kelse rettet mot skoleledere og skoleeiere. Kartleggingspr\u00f8ven p\u00e5 4. trinn er en frivillig pr\u00f8ve, som skolene kan velge om de \u00f8nsker \u00e5 gjennomf\u00f8re. 76 % av skolene i unders\u00f8kelsen har valgt \u00e5 benytte denne kartleggingspr\u00f8ven for \u00e5 f\u00e5 informasjon om elevenes digitale ferdighetsniv\u00e5. 588 grunnskoler har svart p\u00e5 sp\u00f8rsm\u00e5l om bruken av kartleggingspr\u00f8ven i digitale ferdigheter. Pr\u00f8ven er utviklet av Senter for IKT i utdanningen for Utdanningsdirektoratet, og ble gjennomf\u00f8rt f\u00f8rste gang v\u00e5ren 2013. Informasjonen fra pr\u00f8ven gir skolene et godt utgangspunkt for \u00e5 f\u00f8lge opp utviklingen av elevenes digitale ferdigheter. Hele 89 % av skolene rapporterer at resultatene fra kartleggingspr\u00f8ven brukes til nettopp dette. Kartleggingspr\u00f8ven har som form\u00e5l \u00e5 avdekke hvilke elever som ligger under bekymringsgrensen i utviklingen av digitale ferdigheter. I etterkant av pr\u00f8ven skjer det viktigste arbeidet, med oppf\u00f8lging av de elevene som trenger ekstra st\u00f8tte. Skolelederne i unders\u00f8kelsen ble spurt om de ettersp\u00f8r hvordan l\u00e6rerne f\u00f8lger opp elevene som havner under bekymringsgrensen p\u00e5 pr\u00f8ven. 79 % svarte bekreftende p\u00e5 dette. 9. februar \u00e5pner p\u00e5meldingen for \u00e5rets kartleggingspr\u00f8ve i digitale ferdigheter p\u00e5 4. trinn. Pr\u00f8ven skal gjennomf\u00f8res 2.- 20. mars 2015. Her finner du informasjon om p\u00e5melding og gjennomf\u00f8ring", "title": "Kartleggingspr\u00f8ve i digitale ferdigheter"},
{"date": "03. februar 2015", "content": "I april inviterer Latvia barnehagel\u00e6rere til seminar, mens Frankrike arrangerer seminar for l\u00e6rere som underviser i engelsk p\u00e5 ungdomstrinnet og i videreg\u00e5ende opppl\u00e6ring. Begge seminarene tilbyr faglig oppdatering, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av skole-/barnehage\u00e5ret. Latvia 23.- 26.april: M\u00e5lgruppen er barnehagel\u00e6rere som er nye eTwinning-medlemmer. Tema er \"How to create good eTwinning projects\". Arbeidsspr\u00e5k er engelsk. Nice, Frankrike 17.-19.april: M\u00e5lgruppen er l\u00e6rere i engelsk ungdomsskole og videreg\u00e5ende oppl\u00e6ring. Arbeidsspr\u00e5k er engelsk. Praktisk informasjon: eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. Deltakerne forplikter seg til \u00e5 finne en samarbeidspartner og gjennomf\u00f8re et prosjekt i l\u00f8pet av 2015. S\u00f8knadsfrist er 15.februar. Sp\u00f8rsm\u00e5l kan rettes til Lisbeth K Gregersen 90522914 eller lkg@iktsenteret.no", "title": "Nye eTwinning-seminar i Latvia og Frankrike"},
{"date": "21. januar 2015", "content": "De skandinaviske landene vil oppleve en rask utvikling n\u00e5r det gjelder bruk av IKT i skolen de n\u00e6rmeste \u00e5rene, if\u00f8lge ny Horizon-rapport. The Horizon 2015 NMC Technology Outlook Report som ble lansert p\u00e5 Skandinavisk seminar BETT 2015 22. januar, varsler en rask utvikling innenfor bruken av IKT i de skandinaviske landene. I rapporten omtales en rekke teknologier og mulighetene og utfordringene disse vil ha for utdanningssektoren i Skandinavia. 3D-printing blir vanlig i norsk skole i l\u00f8pet av to til tre \u00e5r. Allerede i dag er Bring Your Own Device (BYOD) en tydelig trend som vil akselerere utover det n\u00e6rmeste \u00e5ret. Dette skjer samtidig med utbredelsen av nettsky og omvendt klasserom, som gir elevene enkel tilgang til informasjon b\u00e5de i og utenfor klasserommet. Rapporten er utgitt av New Media Consortium (NMC) i samarbeid med Styrelsen for IKT og l\u00e6ring (STIL), Skolverket og Senter for IKT i utdanningen, og er en del av den internasjonale serien av Horizon-rapporter. - Den skandinaviske Horizon-rapporten peker p\u00e5 spennende teknologiske trender. Teknologien kan gi skolen en rekke muligheter for \u00e5 gj\u00f8re undervisningen b\u00e5de mer relevant og motiverende. Det krever imidlertid en klar plan, kobling mot kompetansem\u00e5l og kompetanseutvikling hos l\u00e6rerne, sier Trond Ingebretsen, direkt\u00f8r ved Senter for IKT i utdanningen. Rapporten baserer seg p\u00e5 at 60 inviterte eksperter har vurdert hundrevis av relevante artikler, nyheter, blogger, forskningsresultater og prosjekter. Videre har ekspertene identifisert de viktigste teknologiske temaene, trendene og utfordringene som de mener vil p\u00e5virke skandinavisk skole i l\u00f8pet av de neste fem \u00e5rene. Temaer i rapporten er identifisert gjennom en kvalitativ forskningsmetodologi, der eksperter fra ulike sektorer med hovedvekt p\u00e5 utdanningssektoren har vurdert og identifisert utvalgte forskningssp\u00f8rsm\u00e5l om ny teknologi, som man mener vil f\u00e5 betydning for skandinavisk skole de neste fem \u00e5rene. Metoden er basert p\u00e5 en filosofi om at all informasjon skal v\u00e6re \u00e5pent og tilgjengelig. Samtlige prosjekter, all sekund\u00e6r forskning, diskusjoner og rangeringsverkt\u00f8y finnes derfor p\u00e5 scandinavia.wiki.nmc.org. Forskningsmetoden er grundigere beskrevet i siste del av rapporten. Les Horizonrapporten 2015 her >> Les\u00a0pressemelding om rapporten fra NMC.org >>", "title": "Rask utvikling av IKT-bruk i skolen"},
{"date": "15. januar 2015", "content": "I siste nummer av Nordic Journal of Digital Literacy (NJDL) har vi sett n\u00e6rmere p\u00e5 l\u00e6rerutdanningen og l\u00e6rernes digitale kompetanse. Temanummeret er det f\u00f8rste i en serie som ser n\u00e6rmere p\u00e5 m\u00f8tet mellom l\u00e6rerutdanningene og skolen i lys av den digitale utviklingen. Lanseringen av dette nummeret markerte slutten p\u00e5 en lengre samarbeidsprosess som ble igangsatt ett \u00e5r tidligere, samt starten p\u00e5 en publiseringsrekke av tilsvarende artikler \u2013 et initiativ fra redaksjonen til \u00e5 samle l\u00e6rerutdannere fra ulike institusjoner i landet, med sikte p\u00e5 \u00e5 dele erfaringer, diskutere, og til slutt produsere artikler som tar for seg emnet digital kompetanse i l\u00e6rerutdanningen. Artiklene i dette spesialnummeret dr\u00f8fter ulike rammeverk og konkretiserer hva profesjonsfaglig digital kompetanse kan v\u00e6re for framtidens l\u00e6rere. Spesialnummeret gir derfor viktige innspill til hvordan l\u00e6rerutdanningene kan og b\u00f8r integrere profesjonsfaglig digital kompetanse i studieplanene. Artiklene har blitt til gjennom samlinger i form av workshop og skrivestue i henholdsvis februar og mai 2014, og er ett av flere tiltak i senterets arbeid med nettverksbygging p\u00e5 tvers av de nasjonale l\u00e6rerutdanningsinstitusjonene. Spesialnummeret vil f\u00f8lges opp i dette \u00e5rets f\u00f8rste utgave av Nordic Journal of Digital Literacy, som ogs\u00e5 vil v\u00e6re et spesialnummer viet digital kompetanse i l\u00e6rerutdanningen, med artikler som har utspring fra samlingene som fant sted i 2014. Utgaven kan leses og lastes ned i sin helhet hos Idunn: http://www.idunn.no/dk/2014/04 Du kan ogs\u00e5 lese det opprinnelige Call for abstracts som ble sendt ut i forkant av den f\u00f8rste workshopsamlingen og en tidligere nyhetssak om workshopen ved \u00e5 f\u00f8lge lenkene under: 1) Call for abstracts - Digital kompetanse i l\u00e6rerutdanningene 2) Workshop om digital kompetanse i l\u00e6rerutdanningene Se for\u00f8vrig artikkel om spesialnummeret hos Norgesuniversitetet >> Om tidsskriftet Nordic Journal of Digital Literacy er en kvartalsvis engelskspr\u00e5klig Open Access-publikasjon som utgis av Universitetsforlaget i samarbeid med Senter for IKT i utdanningen. Gjennom presentasjon av nasjonal og internasjonal forskning skal tidsskriftet bidra i den utdanningspolitiske debatten, og har som m\u00e5l \u00e5 skape en arena for kritisk analyse av digital kompetanse og bruken av IKT i utdanningssammenheng. I 2014 ble artikler fra tidsskriftet lastet ned over 350 000 ganger. Skal du p\u00e5 NERA i \u00e5r? Da vil vi \u00f8nske deg velkommen til tidsskriftets mottakelse og symposium. Mer informasjon og p\u00e5melding her.", "title": "Nordic Journal of Digital Literacy - spesialnummer om digital kompetanse i l\u00e6rerutdanningen"},
{"date": "08. januar 2015", "content": "Senter for IKT i utdanninga \u00f8nsker \u00e5 sende ut nyhende til deg som arbeider i eller med l\u00e6rarutdanningane. Nyheitsbrevet vil innehalde aktuelle saker som handlar om dei ulike l\u00e6rarutdanningane og v\u00e5rt arbeid for denne m\u00e5lgruppa. Profesjonsfagleg digital kompetanse er fellesnemnar for l\u00e6raren sitt arbeid med utvekling av borna sine digitale ferdigheitar, fagleg, didaktisk og administrativ bruk av digitale verkty. Senter for IKT i utdanninga vil med dette nyheitsbrevet dele viktige hendingar, nyheiter og innsikt med alle som er interesserte i den digitale utveklinga av l\u00e6rarutdanningane. Nyheitsbrevet blir sendt ut 3-4 gonger \u00e5rleg. Klikk her dersom du \u00f8nsker\u00a0\u00e5 ta i mot nyheitsbrevet fr\u00e5 Senter for IKT i utdanninga Senter for IKT i utdanninga skal bidra til at l\u00e6rarutdanninga aukar den profesjonsfaglege digitale kompetansen for nyutdanna l\u00e6rarar p\u00e5 alle niv\u00e5 i utdanningssystemet. Vi arrangerer jamleg seminar, arbeidsverkstader og konferansar \u00e5leine eller saman med andre akt\u00f8rar og institusjonar. Registrer deg her dersom du vil ha informasjon om ulike hendingar og aktivitetar fr\u00e5 oss", "title": "Nyheitsbrev om l\u00e6rarutdanningane"},
{"date": "08. januar 2015", "content": "F\u00f8rst ute med tilbud om eTwinning-seminar i 2015 er Malta og Sverige. Begge seminarene tilbyr faglig oppdatering, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av skole\u00e5ret. Gozo, Malta 6.-8.mars. M\u00e5lgruppe er l\u00e6rere som er nye eTwinning-medlemmer og som har elever i alderen 10-14 \u00e5r. Arbeidsspr\u00e5k er engelsk. Stockholm, Sverige 13.-15.mars. Tema er naturfag, og m\u00e5lgruppe er l\u00e6rere som underviser i dette faget p\u00e5 ungdomstrinnet. Arbeidsspr\u00e5k er engelsk. Seminaret vil ha deltakere fra nordeuropa. Praktisk informasjon: eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. Deltakerne forplikter seg til \u00e5 finne en samarbeidspartner og gjennomf\u00f8re et prosjekt i l\u00f8pet av 2015. S\u00f8knadsfrist er 19.januer. Sp\u00f8rsm\u00e5l kan rettes til Lisbeth K Gregersen 90522914 eller lkg@iktsenteret.no S\u00f8knadsskjema finner du her: Loading...", "title": "eTwinning-seminar v\u00e5ren 2015"},
{"date": "11. desember 2014", "content": "Om ikke skolen l\u00e6rer bort sentral kompetanse som kildekritikk, personvern og opphavsrett, blir det opp til hver enkelt elev \u00e5 skaffe seg digital kompetanse. Da privatiseres oppl\u00e6ringen, noe som rimer d\u00e5rlig med form\u00e5let med den norske skolen. Denne kommentaren sto p\u00e5 trykk i Klassekampen 11. desember 2014. Om ikke skolen l\u00e6rer bort sentral kompetanse som kildekritikk, personvern og opphavsrett, blir det opp til hver enkelt elev \u00e5 skaffe seg digital kompetanse. Da privatiseres oppl\u00e6ringen, noe som rimer d\u00e5rlig med form\u00e5let med den norske skolen. Denne kommentaren sto p\u00e5 trykk i Klassekampen 11. desember 2014. Klassekampen setter et viktig sp\u00f8rsm\u00e5l p\u00e5 dagsordenen n\u00e5r avisa 4. desember peker p\u00e5 at det finnes for lite forskning p\u00e5 bruk av IKT i skolen. Det er vi ved Senter for IKT i utdanningen enige i. Det er imidlertid betenkelig at ikke Klassekampens kommentator klarer \u00e5 se svakhetene i den refererte artikkelen fra tidsskriftet Bedre Skole. Klassekampens kommentator mener artikkelen viser at h\u00f8y bruk av IKT i skolen gir d\u00e5rligere karakterer i engelsk. Men s\u00e5nn er det jo ikke. Det at noe opptrer sammen betyr ikke at det ene er \u00e5rsak til det andre. Eller sagt p\u00e5 vitenskapens eget spr\u00e5k - kausalitet er noe annet enn tilfeldig korrelasjon. N\u00e5r vi i tillegg ser at det hele hviler p\u00e5 et lite antall elever, ikke mer enn 138 stykker, da blir det for tynt. Videre kan det hende at m\u00e5ten man har brukt IKT i engelskundervisningen i den aktuelle skolen ikke har fungert etter hensikten. Denne forskningen gir alts\u00e5 ikke grunnlag for \u00e5 omgj\u00f8re store deler av l\u00e6replanverket Kunnskapsl\u00f8ftet. Vi \u00f8nsker oss forskning p\u00e5 hvordan teknologien kan gi oss bedre engelskundervisning. Det ville v\u00e6re langt mer interessant enn om den nevnte skolens mer eller mindre vellykkede IKT-satsning har virket. Vi kunne stilt opp mange eksempler p\u00e5 vellykket implementering av IKT. For eksempel f\u00f8lger vi en videreg\u00e5ende skole tett, der ser vi at et kull har l\u00f8ftet seg en hel karakter i matematikk etter at de innf\u00f8rte flere tiltak der IKT st\u00e5r sentralt. Skolen ligger n\u00e5 langt over landsgjennomsnittet, men vi trekker selvsagt ikke generelle konklusjoner ut fra en enkelt skoles resultater. Likevel - n\u00e5r vi snakker med folk p\u00e5 skolen, trekker de fram nettopp IKT-satsingen som viktig for de gode resultatene. Akkurat dette er det verdt \u00e5 merke seg, for i Klassekampens kommentar ligger det en holdning om at det ikke er relevant hva l\u00e6rere og elever mener om IKT i skolen. Vi ved Senter for IKT i utdanningen mener tvert i mot at vi m\u00e5 h\u00f8re mer p\u00e5 l\u00e6rerne. Universitetet i Oslo og Senter for IKT i utdanningen har akkurat gjennomf\u00f8rt den norske delen av ICILS-studien. I studien International Computer and Information Literacy Study (ICILS) som ble gjennomf\u00f8rt blant et representativt utvalg av norske l\u00e6rere, uttaler 90 % av l\u00e6rerne p\u00e5 9. trinn, at IKT \u00f8ker elevenes interesse for \u00e5 l\u00e6re. Det m\u00e5 vi ta p\u00e5 alvor, spesielt i en skole som generelt sliter med elevenes motivasjon. Den store ICILS-studien sl\u00e5r ogs\u00e5 hull p\u00e5 myten om \"de digitale innf\u00f8dte\". Det er nemlig stor forskjell p\u00e5 hvor kompetente de unge er i m\u00f8te med IKT. Om ikke skolen l\u00e6rer bort sentral, moderne kompetanse som kildekritikk, personvern og opphavsrett, da privatiseres denne oppl\u00e6ringen. Det er ikke i tr\u00e5d med hva norsk skole er til for. Informasjonssikkerhet, s\u00f8kestrategi, kreativ produksjon og innovasjon \u2013 alt dette er viktige omr\u00e5der der skolen kan og skal bidra. Vi er glade for at Klassekampen tar til orde for mer forskning p\u00e5 omr\u00e5det teknologi og l\u00e6ring. Utgangspunktet m\u00e5 da v\u00e6re hvordan vi f\u00e5r bedre, mer og annerledes l\u00e6ring ved bruk av IKT.", "title": "En bedre digital skole"},
{"date": "20. november 2014", "content": "Norske elever har gode digitale ferdigheter sammenlignet med elever i andre land. Norge befinner seg blant de beste landene i en internasjonal unders\u00f8kelse som tester elevers digitale ferdigheter i 18 land. - Norske elever gj\u00f8r det bra, men vi har h\u00f8ye ambisjoner for digitale ferdigheter og potensialet som ligger i IKT som verkt\u00f8y er fortsatt ikke tatt ut i skolen, sier Petter Skarheim som er direkt\u00f8r i Utdanningsdirektoratet. Last ned rapporten Skolen bruker data lite i undervisningen Sammmenlignet med andre land er det imidlertid lite databruk i norske klasserom. Dette gjelder s\u00e6rlig innenfor realfagene og kunst- og h\u00e5ndverk. Bare 8 prosent av de norske elevene i unders\u00f8kelsen sier de bruker datamaskin daglig p\u00e5 skolen, mens 57 prosent rapporterer om ukentlig IKT-bruk. Hele 75 prosent av elevene bruker datamaskin hver dag hjemme. L\u00e6rerne bruker f\u00f8rst og fremst verkt\u00f8y for tekstbehandling og presentasjon. Det er sv\u00e6rt liten bruk av verkt\u00f8y som regneark og digitale l\u00e6ringsspill. L\u00e6rerne er positive til IKT i skolen Selv om elevene rapporterer om lite IKT-bruk er l\u00e6rerne positive til mulighetene som digitale verkt\u00f8y gir i undervisningen. Kun 15 prosent av l\u00e6rerne i ungdomsskolen er enige i at IKT-bruk forstyrrer elevenes l\u00e6ring. Hele 89 prosent mener IKT bidrar til \u00e5 \u00f8ke elevenes interesse for l\u00e6ring. Norske l\u00e6rere har i mindre grad enn l\u00e6rere i andre land deltatt p\u00e5 kompetansehevingstiltak innen IKT. Blant skolens IKT-ansvarlige mener 77 prosent at mangelfulle IKT-ferdigheter hos l\u00e6rerne er det st\u00f8rste hinderet for pedagogisk bruk av IKT. - Unders\u00f8kelsen viser at norske skoler har et godt utgangspunkt for \u00e5 ta i bruk digitale verkt\u00f8y i undervisningen, men at det fortsatt er store variasjoner i l\u00e6rernes kompetanse i bruk av IKT i fagene. L\u00e6rernes digitale fagkompetanse m\u00e5 styrkes b\u00e5de i l\u00e6rerutdanningene og ved m\u00e5lrettet etter- og videreutdanning, sier direkt\u00f8r Trond Ingebretsen i Senter for IKT i utdanningen. Jentene presterer bedre enn guttene I likhet med mange andre land presterer jenter bedre enn guttene. Kj\u00f8nnsforskjellene i Norge er litt st\u00f8rre enn for det internasjonale gjennomsnittet i unders\u00f8kelsen. Sosio\u00f8konomisk bakgrunn har mye \u00e5 si for hvordan elevene sk\u00e5rer p\u00e5 pr\u00f8ven. Mange har for svake ferdigheter Unders\u00f8kelsen deler elevene inn i fem niv\u00e5er, og omtrent 30 prosent av de norske elevene befinner seg p\u00e5 de to \u00f8verste niv\u00e5ene. Om lag 24 prosent befinner seg p\u00e5 niv\u00e5 1 eller d\u00e5rligere. Disse har s\u00e5 svake ferdigheter at de vil ha problemer med \u00e5 mestre en hverdag som blir stadig mer digitalisert. - IKT kan gj\u00f8re undervisningen mer variert og praktisk for elevene. Vi ser at god bruk av IKT bidrar til mer tilpasset undervisning. Dette er spesielt viktig for elever som sliter p\u00e5 skolen, sier Skarheim. Om unders\u00f8kelsen ICILS\u00a0(International Computer and Information Literacy Study) er en studie av ungdomselevers digitale ferdigheter. Studien er organisert av IEA (The international Association for the Evaluation of Educational Achievement). I alt har 18 land og to provinser i Canada deltatt i ICILS 2013. I Norge deltok 138 skoler med inntil 20 elever p\u00e5 9. trinn. Elevene gjennomf\u00f8rte en digital test og svarte p\u00e5 sp\u00f8rreskjema. L\u00e6rere, rektorer og IKT-ansvarlige har ogs\u00e5 svart p\u00e5 sp\u00f8rreskjemaet. Last ned rapporten Les kronikken \"Digitale ferdigheter: Norske elever blant de aller beste\" fra utdanningsnytt.no Kontaktpersoner Geir Ottestad , Avdelingsleder, Senter for IKT i utdanningen - Tlf: 996 12 224 Inger Throndsen , Forsker,\u00a0Institutt for l\u00e6rerutdanning og skoleforskning, UiO - Tlf: 945 40 995 Hallvard Thorsen , Senior kommunikasjonsr\u00e5dgiver,\u00a0Utdanningsdirektoratet - Tlf: 408 53 969", "title": "ICILS 2013: Norske elever har gode digitale ferdigheter"},
{"date": "14. november 2014", "content": "Nordahl Grieg videreg\u00e5ende skole og Rothaugen ungdomsskole, begge fra Hordaland, vant Innovasjonsprisen 2015. Senter for IKT i utdanningen lyste tidligere i \u00e5r ut en konkurranse for \u00e5 finne frem til skoler som har integrert og brukt IKT p\u00e5 en helhetlig m\u00e5te i undervisningen. - Innovasjonsprisen er en viktig pris for sektoren. Vi er opptatt av \u00e5 l\u00f8fte frem skoler som jobber helhetlig og innovativt med elevenes l\u00e6ring, sier direkt\u00f8r Trond Ingebretsen ved Senter for IKT i utdanningen. M\u00e5let med Innovasjonsprisen har v\u00e6rt \u00e5 finne to skoler som har utviklet en helhetlig praksis der IKT utgj\u00f8r en viktig faktor i undervisning og l\u00e6ring. Vinnerskolene I begrunnelsen fremhever juryen at Rothaugen ungdomsskole gjennom tverrfaglige prosjekter viser hvordan teknologi kan integreres i fag for \u00e5 \u00f8ke elevenes engasjement og motivasjon. De peker p\u00e5 at bruk av omvendt undervisning, samarbeidsverkt\u00f8y og sosiale medier suppleres p\u00e5 en forbilledlig m\u00e5te med praktiske \u00f8velser, som programmering og flyging av selvbygde droner. Nordahl Grieg videreg\u00e5ende skole er en foregangsskole p\u00e5 flere felt, blant annet ved bruk av dataspill i undervisningen. Juryen uttaler at skolen er ledende p\u00e5 teknologisk, forskningsbasert og entrepren\u00f8riell l\u00e6ring og undervisning. Skolen har utviklet en klar pedagogisk visjon for bruk av IKT i undervisningen og er i ferd med \u00e5 etablere seg som et kompetansemilj\u00f8 for spillbasert l\u00e6ring. Til London for \u00e5 dele og l\u00e6re Juryen har i sin vurdering lagt vekt p\u00e5 IKT-basert samarbeid, bruk av IKT i fagene, utvikling av digitale ferdigheter og eksempler p\u00e5 innovative l\u00e6ringsmilj\u00f8er. Juryen for Innovasjonsprisen 2015 har best\u00e5tt av Heidi Austlid (viseadministrerende direkt\u00f8r i IKT Norge), Per Rune Eknes (redakt\u00f8r i Skolemagasinet), Ole Christian Wold Haavik (leder i Norsk Pedagogisk Dataforening), Sten Ludvigsen (professor ved Universitetet i Oslo) og Erik Bolstad Pettersen (divisjonsdirekt\u00f8r i Utdanningsdirektoratet). Vinnerne av Innovasjonsprisen 2015 f\u00e5r en tur til undervisningsmessen BETT i London for tre elever og to l\u00e6rere. Elevene skal presentere sine skoler og vise hvordan de bruker IKT innovativt p\u00e5 seminaret Scandinavia@Bett sammen med skoler fra Sverige og Danmark. Dronedag p\u00e5 Rothaugen ungdomsskole: Dronedag p\u00e5 Rothaugen - hvorfor og hvordan Program, opplegg, oppgaver og veiledning fra dronedag p\u00e5 Rothaugen Nettbasert samarbeidsl\u00e6ring p\u00e5 Nordahl Grieg videreg\u00e5ende skole: Spillbasert l\u00e6ring p\u00e5 Nordahl Grieg: Portal 2 - lek med fysikkens lover Civilization IV: eleven som statsleder The Walking Dead i skolen - moralfilosofi etter apokalypsen Etikk, moral og zombier - Dataspill gir grunnlag for l\u00e6ring og refleksjon from Senter for IKT i utdanningen on Vimeo . Les mer om Innovasjonsprisen 2015", "title": "Vinnerne av Innovasjonsprisen 2015 er k\u00e5ret!"},
{"date": "06. november 2014", "content": "De siste ukene har vi h\u00f8rt i mediene at datamaskiner gj\u00f8r ungene dumme. Den tyske professoren Manfred Spitzer mener at barn og unge f\u00f8rst kan introduseres til det digitale n\u00e5r de er 15 \u00e5r. Senteret mener derimot at norske skolebarn skal bruke digitale l\u00e6remidler variert for \u00e5 styrke motivasjon og l\u00e6ring. De siste ukene har vi h\u00f8rt i mediene at datamaskiner gj\u00f8r ungene dumme. Den tyske professoren Manfred Spitzer mener at barn og unge f\u00f8rst kan introduseres til det digitale n\u00e5r de er 15 \u00e5r. Senteret mener derimot at norske skolebarn skal bruke digitale l\u00e6remidler variert for \u00e5 styrke motivasjon og l\u00e6ring. Av: Direkt\u00f8r Trond Ingebretsen og kommunikasjonssjef Vibeke Kl\u00f8vstad Spitzer f\u00e5r oppmerksomhet for sin forskning om hvordan TV, nettbrett og datamaskiner p\u00e5virker barn og unges hjerner. Dette er et spennende felt i vitenskapen, og det et kontinuerlig behov for mer kunnskap om hvordan hjernen fungerer. Man trenger vel \u00e5 merke ikke \u00e5 v\u00e6re hjerneforsker for \u00e5 forst\u00e5 at monoton og overdreven bruk av\u00a0 digitale medier til ren underholdning ikke er bra. Spitzer mener han kan p\u00e5vise negative effekter p\u00e5 hjernen ved langvarig og monoton dataspilling (opp mot 18 timer om dagen). Fremragende forskere kritiserer Spitzer Det er verdt \u00e5 merke seg den norske Nobelpris-vinneren og hjerneforskeren\u00a0 Edvard Mosers standpunkt i debatten. Moser sa til NRK Dagsnytt at nye tider gir nye m\u00e5ter \u00e5 bruke hjernen p\u00e5, men at dette ikke gj\u00f8r oss dummere. Han pekte p\u00e5 at behovet for \u00e5 se sammenhenger og systemer er like stort i den digitale tidsalderen. - Det nye er at all informasjon er et tastetrykk unna. Det gj\u00f8r det lettere for oss, men jeg anser det ikke som noe negativt, sa Moser til NRK. Ogs\u00e5 psykologiprofessor Anders Martin Fjell sa til Aftenposten tidligere i h\u00f8st at det ikke er grunnlag for \u00e5 konkludere slik som Spitzer gj\u00f8r. Vi trenger alts\u00e5 ikke \u00e5 g\u00e5 lenger enn til v\u00e5r egen, hjemlige ekspertise ved Universitetet i Oslo for \u00e5 finne grunnleggende kritikk av Spitzers arbeid. Fjell sa til Aftenposten at variasjon og utfordringer gj\u00f8r oss smarte. Hjernen stimuleres n\u00e5r den utsettes for varierte oppgaver. Senter for IKT i utdanningen har solid nok kunnskapsgrunnlag til \u00e5 kunne uttale at n\u00e5r IKT brukes m\u00e5lrettet og variert, slik som elevene gj\u00f8r n\u00e5r de produserer sammensatte tekster, utnytter film, lyd, simuleringer og animasjoner for \u00e5 forst\u00e5 teoretisk kunnskap, s\u00e5 styrker det elevens motivasjon og l\u00e6ring. Spitzers demente synapser Spitzer hevder i sin bok \u00abDigital demens\u00bb at internett, mobiltelefoner og nettbrett ikke trener hjernen v\u00e5r. P\u00e5 fagspr\u00e5ket heter det at synapsene ikke blir aktivert. Dermed l\u00e6rer vi mindre, sier Spitzer. For \u00e5 underbygge poengene med at datamaskiner og skjermer \u00f8delegger for oss, forteller den tyske professoren historier om unge mennesker som spiller World of Warcraft 18 timer i d\u00f8gnet. Men er dette typiske eksempler? Sitter barna v\u00e5re 18 timer i d\u00f8gnet foran det samme spillet? Vi er vel alle enige om at dette i s\u00e5 fall kan v\u00e6re skadelig. Det er sv\u00e6rt mange aktiviteter det vil v\u00e6re skadelig \u00e5 gj\u00f8re 18 timer i d\u00f8gnet. Som en motvekt til Spitzers resonnement har for eksempel hans tyske kollegaer ved Max Planck Institute for Human Development lagt fram hjerneforskning som viser at moderat spilling virker positivt p\u00e5 hjernen. Moderat bruk av IKT i norsk skole betyr \u00e5 finne en balanse mellom det analoge og det digitale, der l\u00e6reren m\u00e5 vurdere den pedagogiske gevinsten ved \u00e5 bruke det ene fremfor det andre. Da Spitzer bes\u00f8kte Kastellet ungdomsskole, fortalte elevene at det er fullt mulig \u00e5 bruke b\u00e5de bok og digitale verkt\u00f8y. L\u00e6remidlene st\u00e5r ikke i motsetning til hverandre, men kan utdype hverandre og bidra til bedre l\u00e6ringsutbytte og l\u00e6ringsopplevelser. M\u00e5lrettet bruk i skolen Det er flott n\u00e5r det t\u00f8rre og abstrakte kan visualiseres tredimensjonalt eller animeres slik at elevens forst\u00e5else \u00f8ker. I dag vet vi at det finnes effektstudier med signifikante positive funn der elever blir introdusert for naturvitenskaplige konsepter og fenomener ved hjelp av en kombinasjon av tekst og ulike digitale visualiseringer som interaktive simuleringer, grafer og modeller. Det finnes funn som viser at elevsamarbeid i slike situasjoner har positiv effekt p\u00e5 elevenes l\u00e6ringsutbytte. Gjentatte studier viser at motivasjon, som er en grunnleggende faktor for l\u00e6ring, \u00f8ker. Dessuten gj\u00f8r teknologien det mulig for en l\u00e6rer \u00e5 tilpasse undervisningen til den enkelte elev bedre, fordi den hjelper med \u00e5 systematisere, analysere og gi oversikt. N\u00e5r vi i skolen l\u00e6rer ungene \u00e5 bruke digitale verkt\u00f8y, l\u00e6rer vi dem ogs\u00e5 \u00e5 legge dem bort. Skolen er i en unik posisjon for \u00e5 f\u00e5 til dette og dermed f\u00e5 elevene til \u00e5 veksle mellom det vi kan kalle analoge og digitale aktiviteter. Klasseledelse og balansert skjermtid Offentlige myndigheter skal selvf\u00f8lgelig ikke regulere barnas fritid. Det er opp til familiene. Men vi vet at mye skjermbruk skjer hjemme etter skoletid. Ved \u00e5 l\u00e6re barnehagebarn og skoleelever fornuftig bruk av nye verkt\u00f8y, kan vi sette b\u00e5de foreldre og barn i stand til \u00e5 balansere skjermtiden hjemme. For hvem andre enn skolen kan l\u00e6re barna om kildekritikk, redakt\u00f8ransvar, s\u00f8kestrategier, personvern, nettetikette, digital dannelse, nettsikkerhet,\u00a0 m.m. ? P\u00e5 skolen har l\u00e6reren ansvaret, og tydelig klasseledelse er en forutsetning for bruk av digitale verkt\u00f8y. Den dyktige l\u00e6reren f\u00e5r oppmerksomheten vekk fra utstyret og over p\u00e5 det som skal l\u00e6res. Det er ikke de digitale verkt\u00f8yene i seg selv som er interessante. En elektronisk tavle er bare s\u00e5 spennende som det vi kan vise fram p\u00e5 den. Og det er her utfordringen ligger: Vi m\u00e5 sette l\u00e6rerne i stand til \u00e5 mestre de digitale verkt\u00f8yene og bruke dem m\u00e5lrettet, slik at de kan l\u00f8fte pedagogikken for deretter \u00e5 l\u00f8fte elevenes niv\u00e5. Derfor har l\u00e6rerne aldri v\u00e6rt s\u00e5 viktige som n\u00e5. Forskningen forteller oss faktisk at l\u00e6rerne blir viktigere jo mer elevene jobber p\u00e5 PC og internett. Tendensi\u00f8s bruk av begrepet demens Ved senteret reagerer vi ogs\u00e5 mot bruken av uttrykket \u00abdemens\u00bb. Demens er en alvorlig sak. Det dreier seg om varig svekkelse av kognitive evner. Det handler om en far som langsomt blir borte eller en mormor som ikke kjenner igjen barnebarna sine. Det er ikke grunnlag for \u00e5 hevde at norske unger st\u00e5r foran noe slikt fordi de f. eks. f\u00e5r lov \u00e5 bruke den digitale versjonen av store norske leksikon i naturfagstimen. En slik ordbruk gir Spitzers budskap et sensasjonspreg. Vi synes sammenlikningen er tendensi\u00f8s og spekulativ, og gj\u00f8r debatten om hvordan vi skal \u00f8ke kvaliteten i norsk skole mer polarisert enn den trenger \u00e5 v\u00e6re. Vi er glade for at forskerne er interesserte i hjernen, l\u00e6ring og digitale verkt\u00f8y. N\u00e5r Spitzer setter budskapet p\u00e5 spissen, f\u00f8rer det til st\u00f8rre oppmerksomhet rundt det vi driver med, og det er bra. Vi tror likevel at l\u00e6rerne, skolebarna og ikke minst foreldrene har godt av en mer moderat debatt basert p\u00e5 en sunn, norsk virkelighet. I denne virkeligheten skal senteret jobbe for at norske skolebarn f\u00e5r bruke digitale l\u00e6remidler variert med andre l\u00e6remidler, slik at de l\u00e6rer bedre og m\u00f8ter godt forberedt til framtida. Foto: Dierk Schaefer (CC BY 2.0 lisens p\u00e5 Flickr).", "title": "Digitalt mangfold"},
{"date": "05. november 2014", "content": "eTwinning utvikles og forbedres hele tiden med hjelp av brukerne. Bli med i utforsking av hvordan eTwinning p\u00e5virker din pedagogiske praksis. Ved \u00e5 delta vil l\u00e6rere settes i stand til selv \u00e5 kunne bed\u00f8mme hvordan bruk av eTwinning har bidratt til \u00f8kt pedagogisk-, samarbeids-, digital- og prosjektbasert kompetanse. Den sentrale eTwinnig-tjenesten \u00f8nsker 2 deltakere fra hvert land. Deltakerne m\u00e5 oppfylle f\u00f8lgende kriterier: starte et eTwinning-prosjekt i oktober/ november 2014 ha gode engelskkunnskaper ha tid til \u00e5 delta i noen aktiviteter i en 6 m\u00e5neders periode L\u00e6rerne skal delta p\u00e5 3 nettm\u00f8ter;\u00a0 i november, midt i februar og sist i april/mai. Aktuelle\u00a0 2 l\u00e6rere fra Norge vil f\u00e5 tilbud om \u00e5 delta p\u00e5 et av seminarene i 2015. Flyreise og konferanseopphold betales av eTwinning. Interesserte l\u00e6rere kan kontakte Lisbeth K Gregersen; lkg@iktsenteret.no eller 90522914 - frist 14.november 2014", "title": "Vurder eTwinning og f\u00e5 plass p\u00e5 seminar i 2015"},
{"date": "05. november 2014", "content": "Den virtuelle matematikkskolen har flere ledige plasser til elever som har lav m\u00e5loppn\u00e5else i matematikk. Gjennom en digital tjeneste f\u00e5r l\u00e6rere mulighet til \u00e5 hjelpe elever til \u00e5 bedre sin matematikkforst\u00e5else. Senter for IKT i utdanningen startet utpr\u00f8ving i 2013 med 1000 elever med b\u00e5de lav og h\u00f8y m\u00e5loppn\u00e5else. Den virtuelle matematikkskolen er n\u00e5 inne i sitt andre \u00e5r med pilotering, og elever med lav m\u00e5loppn\u00e5else kan fremdeles melde seg p\u00e5. Det er gratis \u00e5 delta og l\u00e6rere vil f\u00e5 oppf\u00f8lging underveis. Er du interessert i \u00e5 delta som elev eller kjenner en elev som \u00f8nsker \u00e5 delta? Send en henvendelse til dvminfo@iktsenteret.no For mer info Her kan du se litt av innholdet i den digitale ressursen", "title": "Tilpasset oppl\u00e6ring i matematikk"},
{"date": "04. november 2014", "content": "Senter for IKT i utdanningen skriver om dataspill i skolen som f\u00f8rste tema i v\u00e5r nye notatserie, samtidig som vi lanserer tre l\u00e6ringsopplegg om bruk av dataspill i undervisningen. Notat om dataspill og l\u00e6ring \u00c5 bruke dataspill i skolen handler om \u00e5 utvikle digitale ferdigheter, men ogs\u00e5 de \u00f8vrige grunnleggende ferdighetene; lesing, skriving, regning og muntlige ferdigheter. D ataspill i skolen har en egenverdi rotfestet i motivasjon, interaktivitet, kreativitet, lek og samarbeid. I f\u00f8rste nummer av senterets notatserie\u00a0 belyser vi hva som gj\u00f8r spillmediet unikt i l\u00e6ringssammenheng, og hva som kreves av l\u00e6rere som \u00f8nsker \u00e5 ta i bruk dataspill i undervisningen. Notatserien har som m\u00e5lsetting \u00e5 belyse, problematisere og diskutere ulike temaer som er sentrale i senterets virksomhet. Hensikten er \u00e5 spre kunnskap og spore til en nyansert debatt innenfor ulike aktuelle temaer. Notatet er skrevet av J\u00f8rund H\u00f8ie Skaug og Vibeke Guttormsgaard . Last ned notatet: Notat nr. 1: Dataspill i skolen (PDF- eller EPUB-format) Tre nye l\u00e6ringsopplegg om dataspill i undervisningen Nordahl Grieg videreg\u00e5ende skole i Bergen er en foregangsskole p\u00e5 flere felt, blant annet bruk av\u00a0 dataspill i undervisningen. De bruker blant annet spill som The Walking Dead i etikkundervisning, Portal 2 i fysikk og Civilization IV i norsk, samfunnsfag og engelsk. L\u00e6rerne Tobias Staaby, J\u00f8rgen Kristoffersen, Vegard Relling og Aleksander Hus\u00f8y har utviklet tre l\u00e6ringsopplegg som er publisert p\u00e5 iktipraksis.no , senterets nettsted for deling av digital pedagogisk praksis. The Walking Dead - moralfilosofi etter apokalypsen Civilization IV - eleven som statsleder Portal 2 - lek med fysikkens lover", "title": "Notat og tre l\u00e6ringsopplegg om dataspill i skolen"},
{"date": "16. oktober 2014", "content": "Senter for IKT i utdanningen vil for f\u00f8rste gang arrangere konkurransen Digital barnehagepris 2015 . M\u00e5lsetningen er \u00e5 trekke frem og vise de gode eksemplene p\u00e5 pedagogisk bruk av IKT i barnehagene. Vi h\u00e5per prisen kan inspirere til kreative l\u00e6ringsopplegg og aktiviteter. Bruker din barnehage digitale verkt\u00f8y sammen med barn? Har dere et bevisst forhold til hva dere gj\u00f8r og hvordan aktivitetene gjennomf\u00f8res? Opplever dere at aktivitetene er spennende og l\u00e6rerike - b\u00e5de for barna og personalet? Har dere dokumentert noen prosjekter som viser nye eller andre m\u00e5ter \u00e5 jobbe p\u00e5 med fagomr\u00e5dene i rammeplanen? Er din barnehage med eTwinning? Premie 10 000,- kr til fritt innkj\u00f8p av digitalt utstyr til deres barnehage Gratis tur for 2 personer til barnehagekonferansen i Bergen i februar 2015 Slik s\u00f8ker du Send inn beskrivelse av deres prosjekt og en film som viser prosessen. F\u00e5 frem hvordan aktiviteten knyttes til ett eller flere av rammeplanens fagomr\u00e5der i prosjektbeskrivelsen. Frist for \u00e5 sende inn s\u00f8knad til barnehageprisen 2015 er 1. desember 2014. P\u00e5meldingsskjema: Meld deg p\u00e5 konkurransen! Jury og avgj\u00f8relse S\u00f8knaden og videoen blir bed\u00f8mt av en jury, og vinneren kunngj\u00f8res 19. januar 2015 p\u00e5 Private Barnehager Landsforbunds (PBL) sin konferanse. Prosjektet blir ogs\u00e5 vist frem 12. februar 2015 p\u00e5 Barnehagekonferansen i Bergen. Sp\u00f8rsm\u00e5l Har du noen sp\u00f8rsm\u00e5l om barnehageprisen 2015, kan disse sendes p\u00e5 epost. Foto: Pasco County Schools (CC-lisens p\u00e5 Flickr).", "title": "Konkurranse: Digital barnehagepris 2015"},
{"date": "15. oktober 2014", "content": "L\u00e6rerstudenter som m\u00f8ter tradisjonelle vurderingsformer i sin utdanning ofte kan bli like tradisjonelle som l\u00e6rere. Blogging som en del av utdanningen kan motvirke en slik effekt. L\u00e6rerstudenter som m\u00f8ter tradisjonelle vurderingsformer i sin utdanning ofte kan bli like tradisjonelle som l\u00e6rere. Blogging som en del av utdanningen kan motvirke en slik effekt. Dette mener Marianne Hagelia ved H\u00f8gskolen i Volda. Hun beskriver fagblogg som en prosessorientert aktivitet hvor studentene f\u00e5r \u00f8kt utbytte. \u201cV\u00e5re studenter skriver seg til l\u00e6ring. Ved \u00e5 sette studenter til \u00e5 blogge legger en opp til en l\u00e6ringskultur som legger vekt p\u00e5 l\u00e6ringsprosessen ved at studentene stadig blir utfordret til \u00e5 skrive faglige tekster. Bloggen skal gi uttelling for l\u00f8pende l\u00e6ringsarbeid, ha fokus p\u00e5 dybdel\u00e6ring og gi \u00f8kt l\u00e6ringsbevissthet\u201d. Institutt for barnehagel\u00e6rerutdanningen ved Universitetet i Stavanger har denne h\u00f8sten startet med fagblogg innenfor kunnskapsomr\u00e5det Kunst, kultur og kreativitet. Her gis det korte oppgaver der studentene skal knytte undervisningspraksis og teori sammen. \u201cVi h\u00e5per at studentene f\u00e5r et mer bevisst forhold til sammenhengen mellom teori og praksis gjennom \u00e5 dokumentere og reflektere allerede fra starten i studiet. I v\u00e5re praktisk-estetiske fag kan det ofte v\u00e6re litt vanskelig \u00e5 oppdage faglige perspektiver p\u00e5 det man gj\u00f8r. Man m\u00e5 her synliggj\u00f8re sin forst\u00e5else, noe som er sv\u00e6rt nyttig i l\u00e6reprosesser,\u201d sier f\u00f8rstelektor Kirsten Halle. Ideen til fagblogg kom fra l\u00e6rerne selv, og er et resultat av universitetets satsning p\u00e5 studentaktive undervisningsformer. Hagelia hevder at alle i dag har en digital identitet: \u201cVed \u00e5 blogge tar studentene kontrollen og skaper sin profesjonelle og faglige digital identitet ved \u00e5 v\u00e6re med i den offentlige debatten. V\u00e5re studenter dokumenterer sin kompetanse i forhold til arbeidslivet.\u201d Det er sv\u00e6rt f\u00e5 studenter som lar seg skremme av fagblogg som arbeidskrav, men de som \u00f8nsker kan lage en blogg som er lukket, hvor de inviterer l\u00e6rer og andre studenter. \u201cMen vi har enda til gode \u00e5 oppleve at en blogg er lukket til eksamen. N\u00e5r de blir komfortable med bloggen og sjangeren ender det alltid med at de \u00e5pner den. Det er ukjent og litt skummelt for noen ganske f\u00e5, men spennende og nytenkende for de fleste, \u201c sier Hagelia. Det finnes mange bloggtjenester p\u00e5 internett, og Hagelia lar alltid studentene velge hvilken blogg de vil ha. De mest vanlige er blogger.com, wordpress.com og blogg.no. Hvis studentene har samme bloggtjeneste er at de kan abonnere p\u00e5 hverandres blogger. Da f\u00e5r de beskjed n\u00e5r noen legger ut en ny bloggpost. \u00d8nsker du tips til \u00e5 komme i gang? L\u00e6rere som \u00f8nsker \u00e5 komme i gang med blogging i sin klasse b\u00f8r vurdere m\u00e5l, arbeidsmengden de vil nedlegge og hvor mye de skal engasjere studenter/elever. Det er smart \u00e5 la studentene kommentere hverandres blogger. \u201cL\u00e6r studentene konstruktiv kritikk. De l\u00e6rer mye av \u00e5 lese hverandres tekster og \u00e5 gi tilbakemeldinger. Hvis l\u00e6reren legger opp til dette i oppgavelyden vil de b\u00e5de f\u00e5 mer aktivitet p\u00e5 bloggene og det vil kunne frigj\u00f8re litt tid for l\u00e6reren,\u201d oppfordrer Hagelia. Hun forteller videre: \u201cDet er tidkrevende \u00e5 lese s\u00e5 mange blogger, s\u00e5 lager et system for den l\u00f8pende vurderingen\u201d. Hun mener at \u00a0l\u00e6rerens kommentar til bloggpostene b\u00f8r gis p\u00e5 e-post, ikke publiseres \u00e5pent p\u00e5 bloggen. Vil du vite mer? Marianne Hagelia skriver om fagblogg \u2013 \u00c5 skrive seg til l\u00e6ring . \u00d8nsker du \u00e5 bruke blogg i skolen? Vi har et faktaark med tips og r\u00e5d om blogg i undervisningen .", "title": "Studenter skriver seg til l\u00e6ring"},
{"date": "14. oktober 2014", "content": "\u00c5rets tredje utgave av tidsskriftet Nordic Journal of Digital Literacy er n\u00e5 tilgjengelig p\u00e5 Idunn.no/dk Innf\u00f8ringen av datamaskiner i skolen p\u00e5virker hvordan vi l\u00e6rer og arbeider i skolen. I siste nummer av Nordic Journal of Digital Literacy skriver Anna \u00c5kerfeldt om hvordan digitale skriveverkt\u00f8y og nye teknologier har en innvirkning p\u00e5 elevenes skriveprosesser, og bidrar til \u00e5 forme kommunikasjon og representasjon av kunnskap. Nye praksiser i teknologirike skoler og klasserom krever ogs\u00e5 endringsvillige l\u00e6rere. Toril Aagaard har utforsket l\u00e6reres tiln\u00e6rming til elevers digitale fortellinger i den videreg\u00e5ende skolen. Analysen viser at det finnes en spenning mellom tradisjonelle vurderingsformer og nye former for l\u00e6ring, og at det er behov for identifisere premissene som skal legges til grunn for vurdering av slike tekster. Jonna Leinonen og Sara Sintonen trekker i sin artikkel frem betydningen av en tidlig start: media spiller allerede en betydelig rolle i barns liv og oppvekst, der de opptrer som aktive deltakere og produsenter. Dette medf\u00f8rer at mediakulturer ogs\u00e5 kan ha en naturlig plass innenfor barnehagepedagogikken, med utgangspunkt i sosiokulturelle l\u00e6ringsteorier som vektlegger betydningen av lek og samhandling for \u00e5 fremme sosial l\u00e6ring. Gjennom \u00e5 dele ideer og meninger underveis i prosessen, blir barna ogs\u00e5 til sosiale akt\u00f8rer som l\u00e6rer \u00e5 ta del i samtaler og forhandlinger. Nordic Journal of Digital Literacy 3/2014 kan leses og lastes ned her . Publisering i Nordic Journal of Digital Literacy Redaksjonen \u00f8nsker stadig nye bidrag til tidsskriftet velkommen. Forfatterveiledning kan lastes ned og leses her. Nordic Journal of Digital Literacy er et vitenskapelig tidsskrift p\u00e5 niv\u00e5 1, hvilket inneb\u00e6rer at publisering i tidsskriftet gir poenguttelling i tellekantsystemet i akademia. Tidsskriftet er en elektronisk open access-publikasjon, gratis for alle og kan lastes ned enten som hele hefter eller enkeltartikler. Tidsskriftet gis ut av Senter for IKT i utdanningen i samarbeid med Universitetsforlaget . Call for abstracts \u2013\u00a0NERA 2015 Vi minner ogs\u00e5 om abstractfristen onsdag 15. oktober for forfattere som \u00f8nsker \u00e5 delta p\u00e5 Nordic Journal of Digital Literacys symposium p\u00e5 NERA 2015. Mer informasjon og retningslinjer for bidrag finner du her . Har du sp\u00f8rsm\u00e5l om Nordic Journal of Digital Literacy, kontakt redaksjonssekret\u00e6r Jeanett Sirland jeanett.sirland@iktsenteret.no eller prosjektleder Karoline T\u00f8mte karoline.tomte@iktsenteret.no", "title": "Nytt nummer av Nordic Journal of Digital Literacy"},
{"date": "10. oktober 2014", "content": "Siste fredag f\u00f8r h\u00f8stferien hadde klassene 8E, 8F og 9G ved Rothaugen skole i Bergen en skoledag litt utenom det vanlige. Denne dagen var nemlig 'dronedag'- en hel dag dedikert til l\u00e6ring om og med droner. Det faglige innholdet inngikk i et tverrfaglig opplegg i matematikk, naturfag, RLE og norsk. I tillegg fikk elevene et kr\u00e6sjkurs i koding. Siste fredag f\u00f8r h\u00f8stferien hadde klassene 8E, 8F og 9G ved Rothaugen skole i Bergen en skoledag litt utenom det vanlige. Denne dagen var nemlig 'dronedag'- en hel dag dedikert til l\u00e6ring om og med droner. Det faglige innholdet inngikk i et tverrfaglig opplegg i matematikk, naturfag, RLE og norsk. I tillegg fikk elevene et kr\u00e6sjkurs i koding. L\u00e6rerne har lovet \u00e5 blogge og dele undervisningsopplegg p\u00e5 blogget og delt undervisningsopplegg p\u00e5 iktipraksis.no , men i mellomtiden kan jeg dele noen inntrykk fra dagen. Bilde: Ved f\u00f8rste \u00f8yekast en helt allminnelig skoletime... F\u00f8rst: Hva er droner? Mange forbinder ordet \"drone\" med milit\u00e6r bruk, der droner er ubemannede, fjernstyrte fart\u00f8y som kan brukes til \u00e5 angripe m\u00e5l som ligger langt unna der 'piloten' befinner seg. De senere \u00e5r har droner ogs\u00e5 blitt brukt i forbindelse med filming, fotografering og hobbyflyging. Denne type droner som vi snakker om her, kalles ogs\u00e5 ofte for multikoptre eller quadcopters (4 propeller). Det er ikke n\u00f8dvendigvis s\u00e5 lett \u00e5 forst\u00e5 forskjellen mellom denne typen 'drone' og et fjernstyrt helikopter. Jeg mener forskjellen i stor grad dreier seg om at droner kan programmeres til \u00e5 fly en bane mellom ulike posisjoner og til \u00e5 utf\u00f8re en del kommandoer i rekkef\u00f8lge, mens et fjernstyrt helikopter er avhengig av kontinuerlig bli styrt av 'piloten'. Her er det ikke n\u00f8dvendigvis alle som er enige, men siden noe av grunnen til at jeg er opptatt av droner er at de kan brukes til \u00e5 snakke om koding og programmering s\u00e5 passer denne definisjonen mitt form\u00e5l. Bilde: Parrot AR.Drone 2.0, en type programmerbare quadcopter. Foto: Sveinung Ystad . Den store dronedagen F\u00f8rste halvdel av dagen var klassene delt: en gruppe programmerte droner med undertegnede, mens den andre h\u00f8rte foredrag fra Geofysisk institutt ved UiB og Aker Solutions. Disse fikk jeg naturlig nok ikke v\u00e6rt med p\u00e5. Deretter fikk vi h\u00f8re Rolf Lund, leder i forsvarets droneseksjon, snakke om droner i strid og hvordan forsvaret bruker droner. Han kom ogs\u00e5 inn p\u00e5 flere etiske dilemmaer knyttet til \u00e5 bruke droner som lar angripende part bombe m\u00e5l p\u00e5 et annet kontinent enn der de selv befinner seg. Siste halvdel av dagen var praktiske \u00f8velser i matematikk med droner. Alle vi eksterne ble ogs\u00e5 intervjuet om droner som del av opplegget i norskfaget. Droneprogrammering \u2013 et herlig kaos! Som nevnt er en av grunnene til at jeg er opptatt av droner, at de er programmerbare. Det gj\u00f8r dem til et godt utgangspunkt for \u00e5 snakke om koding, abstraksjoner, prosedyrer og generelt hvordan alt digitalt fungerer. Med 20 elever, 6 droner og 1 klokketime per klasse, ble det selvsagt begrenset tid til \u00e5 komme inn p\u00e5 kodingens mysterier. Etter en kort intro til hva programmering er og hvorfor det er viktig\u00a0 kunnskap \u00e5 ha, s\u00e5 fikk hver gruppe elever pr\u00f8ve seg med hver sitt quadkopter og et lite knippe ferdigskrevne programmer. Etter \u00e5 ha sett p\u00e5 koden og pr\u00f8vd ut de ferdigskrevne programmene, kunne elevene selv gj\u00f8re endringer i koden og legge til ting som sm\u00e5 endringer av fart, tidsangivelse, retning \u2013 eller legge til helt egne programsnutter. Bilde: En gruppe elever programmerer drone. Foto: Sveinung Ystad Et program er typisk en serie instrukser av typen: Ta av, gj\u00f8r noe (roter, blink med lys, ta en loop), stopp og land. Etter \u00e5 ha sendt en kodesnutt til kopteret, er kontrollen ute av pilotens hender. Dronen vil da utf\u00f8re alle instruksene i rekkef\u00f8lge. Dette \u00e5pner selvsagt for det glade kaos n\u00e5r man er innend\u00f8rs og har flere droner i lufta samtidig. \u00c9n drone har f\u00e5tt beskjed om \u00e5 g\u00e5 opp (men ikke om \u00e5 stoppe eller g\u00e5 ned), s\u00e5 den st\u00e5r og stanger i taket. En annen drone har f\u00e5tt beskjed om \u00e5 g\u00e5 framover en viss tid og deretter ta en loop \u2013 at den treffer veggen f\u00f8r den looper gj\u00f8r selvsagt ikke at den revurderer dette. Heldigvis t\u00e5ler disse quadkopterene \u00e5 f\u00e5 seg en del tr\u00f8kker og kr\u00e6sjlandinger. Bilde: Eksempel p\u00e5 et program som f\u00e5r dronen til \u00e5 rotere med klokken, ta en loop og lande igjen. Hvorfor er dette relevant? Denne type programmering gir elevene noen umiddelbare innsikter, for eksempel hvor \u2019dum\u2019 en datamaskin egentlig er. Dronen vil ikke stille sp\u00f8rsm\u00e5l ved beskjedene den f\u00e5r fra programmereren, selv n\u00e5r disse er selvdestruktive eller farlige for folk og eiendeler. Dronen vil utf\u00f8re det den har f\u00e5tt beskjed om, i den rekkef\u00f8lge den har f\u00e5tt beskjed om. Det \u00e5 v\u00e6re n\u00f8yaktig i instrukser og rekkef\u00f8lge de skal utf\u00f8res i (algoritmisk tenking), er en viktig kompetanse i vitenskapelig arbeid og matematikk. I tillegg kan man ved \u00e5 manipulere parametere som fart, vinkler, rotasjon og h\u00f8yde raskt visualisere en del begreper fra matematikken. Stadig flere land innf\u00f8rer koding som obligatorisk fag (eller del av obligatorisk IKT-fag) i skolen, helt ned p\u00e5 de laveste trinnene. Og en del av disse landene er p\u00e5 vei bort fra begreper som \"koding\" og \"programmering\" og i ferd med \u00e5 innf\u00f8re begreper som \"computational thinking\" om en probleml\u00f8sningsmetode som er relevant langt utover IKT-fag. Computational thinking inkluderer (men er ikke avgrenset til) \u00e5: formulere problemer p\u00e5 en slik m\u00e5te at vi kan bruke digitale verkt\u00f8y til \u00e5 l\u00f8se dem organisere og analysere data p\u00e5 en logisk m\u00e5te representere data vha abstraksjoner som modeller og simuleringer lage automatiserte l\u00f8sninger ved hjelp av algoritmer (steg-for-steg) identifisere, analysere og implementere mulige l\u00f8sninger p\u00e5 problemet mest mulig effektivt generalisere l\u00f8sningen og overf\u00f8re metoden til en rekke ulike problemer Kilde: Stephenson & Barr (2011). \"Defining Computational Thinking for K-12\". Droner i matematikk: koordinater, baner, vinkler, m\u00e5linger og fart Siste del av dagen var mer direkte koblet til kompetansem\u00e5lene i matematikk. Elevene jobbet med m\u00e5linger, koordinatsystemet, vinkler etc. Her brukte vi fjernstyring av kopterene (kan styres med smarttelefon og nettbrett), ikke programmering. Matematikkoppgave: Hvor i koordinatsystemet flyr dronen? Ulike oppgaver knytttet til koordinatsystemet - der X-aksen skulle tegnes langs gulvet og Y-aksen vertikalt (langs veggen). Utfordringene inkluderte \u00e5 notere hvor dronen befant seg og \u00e5 f\u00e5 dronen til \u00e5 fly til gitte koordinater. I tillegg skulle dronen \u2018tegne\u2019 ulike geometriske figurer. Elever lager koordinatsystem ved \u00e5 teipe langs gulv og vegger. Fint med ltt hjelp til \u00e5 komme h\u00f8yt nok! Matematikkoppgave: Designe en bane og kj\u00f8re denne med dronebil. Elevene konstruerer en bane ved hjelp av en konstruksjonsforklaring. Deretter kj\u00f8re gjennom banen p\u00e5 tid og finne gjennomsnittstiden til droneturene. Bildet: Dronebilen p\u00e5 tur gjennom l\u00f8ypa. Mer tradisjonelle verkt\u00f8y har ogs\u00e5 v\u00e6rt brukt i konstruksjonen. Overlater ellers til de fabelaktige l\u00e6rerene Terje, Anne-Marit og Linn-Merethe \u00e5 beskrive undervisningsopplegg, kompetansem\u00e5l og l\u00e6ringsutbytte (no pressure!). Dette var f\u00f8rste gang med droner i undervisningen for oss alle, men det blir definitivt ikke den siste. Det var utrolig g\u00f8y, motiverende og l\u00e6rerikt for b\u00e5de elever, l\u00e6rere og utdanningsbyr\u00e5krater ;) Rothaugen har s\u00e5vidt begynt sitt droneprosjekt, og vi gleder oss til fortsettelsen. Kjenner du til andre skoler som bruker eller planlegger \u00e5 ta i bruk droner som del av undervisningen, s\u00e5 gi oss gjerne et vink i kommentarfeltet! Lenker (oppdateres fortl\u00f8pende) Artikkel i Bergens TIdende om dronedagen Blogginnlegg fra Rothaugen p\u00e5 iktipraksis.no Rothaugen skole vinner Innovasjonsprisen 2015 Oppdatert - Computas har flere ganger v\u00e6rt ute p\u00e5 skoler og programmert droner med elever. Se blogginnlegg hos L\u00e6r Kidsa Koding: http://www.kidsakoder.no/2013/03/21/mitt-forste-program-styrte-et-quadco... http://www.kidsakoder.no/2013/05/08/ungdomsskoleelever-programmerte-droner/ http://www.kidsakoder.no/2013/10/24/mer-droner/", "title": "Droner i undervisningen p\u00e5 Rothaugen skole"},
{"date": "09. oktober 2014", "content": "Senter for IKT i utdanningen arrangerte en temakonferanse om nettbrett i skolen p\u00e5 Scandic Fornebu dem 25.-26. september. Her kan dere se presentasjonene fra foredragsholderene. Abdul Chohan, The future is not what it used to be Over the past 14 years Abdul Chohan has led, developed and successfully implemented the 1:1 family based digital learning strategy at the Essa Academy in Bolton, UK. In\u00a0his speech he will discuss the\u00a0\"Why's and the How's\" of sustainably improving learning outcomes in a school that has measurably shown improvement. The Essa Academy is situated in a challenging, low socio-economic location, and was, prior to the Essa\u00a0Foundation's involvement, a failing school.\u00a0Currently the school has a pass rate at over 95%. Abdul Chohan \"The future is not what it used to be\" from Senter for IKT i utdanningen, redaksjon Siv Svan\u00e6s, forsker, Family, Kids and Youth (UK) Hva kan forskning fortelle oss om nettbrett i skolen? Foredraget vil gi en oppsummering av forskning den veldedige organisasjonen Tablets in Schools har gjort de siste 3 \u00e5rene. Forskningen har fulgt skoler i Storbritannia som bruker 1:1 nettbrett, og rundt 40 skoler med i prosjektet. Siv vil snakke om hva som karakteriserer skolene som har effektivt introdusert nettbrett og hva slags utfordringer de har m\u00f8tt. Videre vil hun snakke om hvilke erfaringer skolene har hatt siden de innf\u00f8rte nettbrett. Det inkluderer temaer som individuell og selvstendig l\u00e6ring, kommunikasjon og samarbeid mellom elever og l\u00e6rere, samt fordeler for elever med l\u00e6revansker. Videre tar hun opp temaer som distraksjon, mangel p\u00e5 interaktivt l\u00e6ringsmateriale, behov for mer trening for l\u00e6rere og bekymringer for l\u00e6rere og elever som aldri skrur av. Siv Svan\u00e6s \"Hva kan forskning fortelle oss om nettbrett i skolen?\" Nettbrett i skolen 2014 from Senter for IKT i utdanningen, redaksjon Dr. Isa Jahnke, Professor Ume\u00e5 university Teachers' Digital Didactial Designs - Linking Teaching Processes and Learning Expeditions via Media Tablets Isa Jahnke present several\u00a0examples of how teachers integrate iPads into their classrooms, as part of a\u00a0larger study of Danish\u00a0schools (K-9) in Odder, where all 2,000 pupils and around\u00a0180 teachers use iPads started in 2012. Classroom observations and\u00a0interviews\u00a0with teachers revealed the use of multiple apps and a focus on creativity,\u00a0production, and collaboration.\u00a0Her\u00a0empirical\u00a0studies explore key principles, a) new learning goals where more than one\u00a0correct answer exists,\u00a0 b) focus on learning\u00a0as a project using guided reflections,\u00a0c) making learning visible in different products. Traditional course-based\u00a0learning turns\u00a0into learning expeditions. Maja Holdorf Eleven som produsent og l\u00e6reren som didaktisk designer Maja Holdorf er l\u00e6ringsveileder p\u00e5 Parkvejensskole i Odder Kommune i Danmark. Hun forteller om hvordan de i praksis har jobbet med innf\u00f8ringen av nettbrett, hvilke pedagogiske tanker som ligger bak og hvilke erfaringer de har gjort seg. Majken Korsager Apper i naturfag I presentasjonen fra Naturfagssenteret gir det konkrete eksempler p\u00e5 hvordan apper p\u00e5 mobil og\u00a0nettbrett kan brukes til \u00e5 gj\u00f8re m\u00e5linger/ samle data i\u00a0 naturfagundervisningen. Majken korager, Apper i naturfag from Senter for IKT i utdanningen, redaksjon Odin N\u00f8sen En lovlydig festbrems Vi vil dele ut nettbrett til alle elever, men f\u00e5r vi det til p\u00e5 en m\u00e5te som f\u00f8lger personopplysningsloven? I det skolen gir elevene hvert sitt nettbrett dukker det opp en rekke utfordringer med lover og forskrifter om og personopplysninger som langt fra alle har tenkt igjennom. Utfordringene st\u00e5r i k\u00f8 n\u00e5r nettbrett er avhengig av ulike skytjenester - noen ganger \u00e5pen og andre ganger skjult. I dette foredraget gir Odin N\u00f8sen sin tolkining av hva skoler m\u00e5 forholde seg til, med praktiske eksempler p\u00e5 utfordringer og l\u00f8sninger. Odin N\u00f8sen En (nesten) lovlydig festbrems from Senter for IKT i utdanningen, redaksjon Filip Witzel, Gerd \u00c5sta Bones, Begynneroppl\u00e6ring generelt og bruk av applikasjoner spesielt! En god applikasjon kan v\u00e6re motiverende for barns matematikkl\u00e6ring og matematikkglede. Utpr\u00f8ving med elever fra 1.-4. trinn har vist oss hvilket potensiale som fins. I dette foredraget deler Filip Witzel, Gerd \u00c5sta Bones fra Matematikksenteret sine erfaringer. Begynneroppl\u00e6ring spesielt og bruk av applikasjoner spesielt from Senter for IKT i utdanningen, redaksjon Spill og programmering, presentasjoner og praktiske workshops \u00d8ystein Imsen K ODU - digitale eventyr http://prezi.com/-mgdcn0xn37f/?utm_campaign=share&utm_medium=copy&rc=ex0... Terje Pedersen Hvordan engasjere elevene ved \u00e5 bruke nettbrettspill? Spill i undervisningen har et stort potensiale, b\u00e5de med tanke p\u00e5 l\u00e6ring og motivasjon for elever. Hvordan kan vi p\u00e5 en enkel m\u00e5te bruke nettbrettspill som en meningsfull og variert del av undervisningen? Guro Bakke Hjelmeset, Nettbrett i undervisning p\u00e5 Hennummarka skole Guro Bakke Hjelmeset jobber som kontaktl\u00e6rer p\u00e5 5.trinn og har jobbet med nettbrett i undervisningen siden januar. Hun deler sine erfaringer og forklare hvordan de har brukt nettbrettet (Surface RT) til \u00e5 n\u00e5 l\u00e6ringsm\u00e5l p\u00e5 4. og 5.trinn. Peter Haakonsen, Nettbrettstafetten: erfaringer\u00a0med bruk av nettbrett i l\u00e6rerutdanningen Institutt for estetiske fag ved\u00a0H\u00f8gskolen i Oslo og Akershus\u00a0var f\u00f8rst ute som deltaker i IKT-senterets nettbrettstafett, og lot tostudiel\u00f8p jobbe med\u00a0dette: F\u00f8rste\u00e5rsstudentene ved fagl\u00e6rerutdanningen i formgiving, kunst og h\u00e5ndverk, og videreutdanningen\u00a0Digital kunst og h\u00e5ndverk 1.\u00a0Dette foredraget\u00a0handler\u00a0om erfaringer og studentenes tilbakemeldinger etter denne perioden, med eksempler p\u00e5 hvordan\u00a0nettbrett kan brukes i undervisningen knyttet til skapende, visuelle fag. Ellen Cecilie Romstad, De beste appene for spesialundervisning \"If a child can't learn the way we teach, maybe we should teach the way they learn\" Gode apper kan bidra til god l\u00e6ring og ikke minst til mestring, Ellen Cecilie Romstad deler appene inn i kategorier, og har laget sin egen modell. Hun vil lage et spesialpedagogisk hjul med de beste appene, basert p\u00e5 Blooms taksonomi for l\u00e6ring.", "title": "Presentasjoner fra Nettbrett i skolen 2014"},
{"date": "09. oktober 2014", "content": "Teknologi er en av de viktigste endringsagentene i samfunnet. I den nylig utgitte Horizonrapporten fra New Media Consortium og EU (IPTS) pekes p\u00e5 de viktigste teknologiene og effektene for europeiske skoler i et fem\u00e5rsperspektiv. Teknologi er en av de viktigste endringsagentene i samfunnet. I den nylig utgitte Horizonrapporten fra New Media Consortium og EU (IPTS) pekes p\u00e5 de viktigste teknologiene og effektene for europeiske skoler i et fem\u00e5rsperspektiv. Teknologiutviklingen starter gjerne som nisjeteknologier, som s\u00e5 i noen tilfeller utvikler seg til allment tilgjengelige l\u00f8sninger. Noen teknologier forsvinner, mens andre f\u00e5r et gjennombrudd. Hva gjennombruddet betyr i praksis kan variere, men ofte handler det om at vi blir mer effektive. Leger kan for eksempel gj\u00f8re operasjoner p\u00e5 en mer effektiv og presis m\u00e5te med bedre resultater, det vi si med bedre overlevelsesprosent. \u00a0I et slikt tilfelle er det f\u00e5 som vil v\u00e6re uenige i at dette er hensiktsmessig, og ingen vil be legen om \u00e5 g\u00e5 tilbake til \u00abgammel\u00bb teknologi. Tilsvarende utvikling er ikke like lett \u00e5 f\u00e5 \u00f8ye p\u00e5 n\u00e5r det kommer til utdanningssektoren. Teknologi for \u00e5 styrke elevens l\u00e6ring Norge og senteret er deltagende i ekspertgruppen bak Horizon-rapporten, der 53 eksperter fra 22 europeiske land har deltatt. Gruppen har identifisert hvilke muligheter og begrensinger som ligger i fremvoksende teknologier i et fem\u00e5rsperspektiv. Dette er viktig dimensjoner \u00e5 ta med i den svart-hvitt diskusjon som har r\u00e5det i Norge det siste \u00e5ret. Det er alltid vanskelig \u00e5 forestille seg teknologi brukt p\u00e5 annen m\u00e5te enn det majoriteten av oss gj\u00f8r p\u00e5 fritiden - til surfing etter lettfattelige nyheter, vennenettverk og underholdning. Ingen av oss ville likt at legen var p\u00e5 nett eller Snapchat samtidig som han foretok en avansert hjerteoperasjon. Hvis han derimot hadde veiledende samtale via nettet fra noen av verdens mest kjente eksperter, kanskje p\u00e5 et annet kontinent, ville situasjonen v\u00e6re enn annen. Hvis vi stiller oss sv\u00e6rt skeptiske og mener at teknologi innen utdanningsfeltet kun er st\u00f8y og uro, mister vi verdifulle muligheter. Hvis vi i stedet systematisk etablerer kunnskap om hvordan teknologien kan styrke elevenes l\u00e6ring s\u00e5 vil vi kunne styre utviklingen i riktigere retning. I den europeiske Horizon-rapporten f\u00e5r vi eksempler fra 22 land p\u00e5 vellykket bruk av teknologi i skoler der ekspertgruppen har identifisert en rekke fremvoksende teknologier i et fem\u00e5rsperspektiv samt hvilke pedagogiske muligheter og begrensinger som eksisterer. Endringer i europeisk skole Det er et viktig fokus i rapporten at man i \u00e5rene som kommer vil arbeide for \u00e5 gj\u00f8re l\u00e6ring mer autentisk og relevant for elevene, for eksempel ved at elevene arbeider med \u00e5 l\u00f8se globale samfunnsutfordringer samtidig som de lager egne produksjoner, for eksempel ved hjelp av lyd, bilde og film. Sentrale teknologier for dette vil v\u00e6re samarbeid mellom elevene, elev og l\u00e6rer og ved bruk av skytjenester og nettbrett som arbeidsverkt\u00f8y. Sammenligner vi den europeiske Horizonrapporten med den internasjonale Horizonrapporten for skolesektoren ser vi at de begge vektlegger at det er en \u00f8kende oppmerksomhet p\u00e5 det \u00e5 etablere nettbaserte l\u00e6ringsmodeller. Teknologier som er fremtredende i begge rapportene er mobil l\u00e6ring, for \u00e5 gj\u00f8re l\u00e6ring mer allestedsv\u00e6rende, mens spill i l\u00e6ring er med p\u00e5 \u00e5 gj\u00f8re l\u00e6ring mer engasjerende og er en metode som velges innenfor utvalgte fagtemaer. Videre antydes det at vi vil se \u00f8kt bevissthet hos elevene p\u00e5 hvordan de selv l\u00e6rer, hvordan de presenterer og anvender det de har l\u00e6rt, men at dette er en lengre prosess som vil endre seg parallelt med at l\u00e6rerrollen endrer seg. Endret l\u00e6rerrolle I rapporten fremheves det at l\u00e6rerrollen vil endre seg som en konsekvens av teknologi som vil v\u00e6re bredt innf\u00f8rt i europeisk skoler i et fem\u00e5rsperspektiv. Det vil bli forventet at l\u00e6rere i \u00f8kende grad har kunnskaper om hvordan de kan veilede og st\u00f8tte elevene i deres bruk av digitale tjenester, verkt\u00f8y og ressurser. L\u00e6rerne m\u00e5 ha kunnskap om \u00e5 gjennomf\u00f8re vurdering via digitale verkt\u00f8y og mye av samarbeidet, b\u00e5de med kollegaer p\u00e5 skolen og utenfor skolen, vil foreg\u00e5 via nett. Utpr\u00f8ving av ulike samarbeidsverkt\u00f8y gir l\u00e6rerne verkt\u00f8y for \u00e5 kunne gjennomf\u00f8re andre og rikere m\u00e5ter \u00e5 vurdere elevene p\u00e5 Et annen endring som gj\u00f8r at l\u00e6rerne m\u00e5 beherske digital kompetanse er at skolens kommer til \u00e5 stille krav om det, blant annet til dokumentasjon og rapportering. Ekspertgruppen mener at l\u00e6rerne ogs\u00e5 selv vil merke at de bruker det mer til b\u00e5de forberedelser, gjennomf\u00f8ring etterarbeid. Realistisk for skolen? Samtidig som gruppen har identifisert en rekke teknologier som man mener vil ha p\u00e5virkning p\u00e5 europeisk skole, har man vurdert hvilke utfordringer som er l\u00f8sbare og hvilke som er vanskelige \u00e5 overvinne. Dette er spesielt viktig for \u00e5 ansl\u00e5 hvor realistisk de teknologiske l\u00f8sningene er for utdanningssektoren. Dessuten er det avgj\u00f8rende at vi vet at teknologien virker inn p\u00e5 elevens l\u00e6ring og l\u00e6ringsutbytte. To utfordringer som ekspertgruppen mener kan l\u00f8ses er integrering av IKT i l\u00e6rerutdanning og \u00e5 identifisere elevers svake digitale kompetanse. \u2028Det vil v\u00e6re en st\u00f8rre utfordring og ta lengre tid \u00e5 legge til rette for mer autentiske l\u00e6ringsmuligheter. De tyngste utfordringene er behovet for \u00e5 forbedre formidlingen av kompleks tenkning og \u00e5 sikre at elevene bidrar med \u00e5 designe og konstruere sin egen l\u00e6ring. Behovet for \u00e5 forbedre digitale ferdigheter og kompetanse Utdanningssektoren har spesielle forhold som gj\u00f8r at teknologi fra andre omr\u00e5der ikke alltid umiddelbart kan overf\u00f8res og tas i bruk uten videre. Per i dag vet vi at det finnes effektstudier med signifikante positive funn der elever blir introdusert for naturvitenskaplige konsepter og fenomener ved hjelp av en kombinasjon av tekst og ulike digitale visualiseringer som interaktive simuleringer, grafer og modeller. Det finnes funn p\u00e5 at elevsamarbeid i slike situasjoner har positiv effekt p\u00e5 elevers l\u00e6ringsutbytte. Gjentatte studier viser at motivasjon, som er et grunnleggende faktor for l\u00e6ring, \u00f8ker. Dessuten gj\u00f8r teknologien det mulig for en l\u00e6rer \u00e5 tilpasse undervisningen til den enkelte elev bedre, fordi den hjelper med \u00e5 systematisere, analysere og gi oversikt. Potensialet for bedre l\u00e6ring og l\u00e6ringsutbytte er stort, og det er viktig at vi t\u00f8r \u00e5 utnytte og ta i bruk fordelene ved ny teknologi sammen med elevene. Last ned rapporten her. Foto fra Essa Academy .", "title": "Konturene av fremtidens skole"},
{"date": "07. oktober 2014", "content": "Senter for IKT i utdanningen arrangerte en temakonferanse om nettbrett i skolen p\u00e5 Scandic Fornebu den 25.-26. september. Det var 240 p\u00e5meldte deltagere, hovedsakelig l\u00e6rere, skoleledere og skoleeiere. Her ligger filmopptak fra alle plenumssesjonene og utvalgte paralleller. \u00c5pningsinnslag med elever fra Eiksmarka skole Introduksjon ved Trond Ingebretsen, Senter for IKT i utdanningen Keynote Abdul Chohan, Essa Academy Keynote: Siv Svan\u00e6s H\u00e5kon Wium Lie Keynote Isa Jahnke Kongsbergskolen: Nye planer for fremtiden V\u00f8yenenga skole: Fra prat til resultat \u00d8stfold fylkeskommune: Evaluering av nettbrettpiloteringen og valg videre Maja Holdorf : Eleven som producent og formidler, l\u00e6reren som didaktisk designer Guro Bakke Hjelmeset : Nettbrett i undervisningen - erfaringer fra klasserommet", "title": "Filmopptak fra Nettbrett i skolen 2014"},
{"date": "07. oktober 2014", "content": "De siste dagene har det rast en debatt om foresatte og deres innsyn i egne ungdommers private kommunikasjon p\u00e5 Facebook og lignende medier. Far og professor Torkel Brekke skrev en kronikk 4. De siste dagene har det rast en debatt om foresatte og deres innsyn i egne ungdommers private kommunikasjon p\u00e5 Facebook og lignende medier. Far og professor Torkel Brekke skrev en kronikk 4. oktober der han beskriver metodene han har brukt for \u00e5 tilegne seg kunnskap om ungdommenes liv utenfor foreldrekontroll. Barnepsykolog Willy-Tore M\u00f8rch fulgte s\u00e5 opp med en uttalelse om at alle foresatte har plikt til \u00e5 sjekke barnas bruk av sosiale medier. Her f\u00f8lger en kommentar til debatten fra Du Bestemmer-prosjektet; Senter for IKT i utdanningen, Teknologir\u00e5det og Datatilsynet. Personvern er en grunnleggende beskyttelse av en persons privatliv. Denne rettigheten har barn og unge, p\u00e5 lik linje som voksne. Retten til privatliv betyr blant annet at de som har ansvaret for barn og unge m\u00e5 respektere at de ikke alltid f\u00e5r vite alt ungdommen gj\u00f8r og kommuniserer. Den typen generelle r\u00e5d til foresatte som barnepsykolog M\u00f8rch kommer med er i beste fall sv\u00e6rt uheldig, og noe akt\u00f8rene i Du Bestemmer-prosjektet tar sterkt avstand fra. \u00c5 f\u00f8lge med p\u00e5 ungdommenes \u00e5pne profiler er ikke problemet her, det er n\u00e5r de foresatte gj\u00f8r som Brekke at det blir sv\u00e6rt problematisk - \u00e5 sjekke ungdommenes lukkede Facebook-profil i skjul. Slike fremgangsm\u00e5ter vil fort f\u00f8re til at ungdommene finner andre arenaer \u00e5 kommunisere p\u00e5, samtidig som tilliten til foreldrene blir \u00f8delagt. Spesielle tilfeller vil selvsagt kunne forsvare et slikt inngrep, men det m\u00e5 i s\u00e5 fall v\u00e6re helt klart at det er unntaket og ikke hovedregelen. Rett til privatliv FNs barnekonvensjon sier at barn og unge har rett til respekt for sitt privatliv og familieliv , sitt hjem og sin korrespondanse. Det betyr at barn og unges meninger om eget personvern er viktige. Hvis ungdommene for eksempel ikke \u00f8nsker at deres foresatte skal v\u00e6re \u201cvenn\u201d med dem eller se deres kommunikasjon med andre p\u00e5 sosiale nettsteder, b\u00f8r de foresatte respektere det. Behovet for \u00e5 ha et rom for seg selv som andre respekterer og ikke bryter seg inn i, varierer fra person til person. Noen synes det er greit \u00e5 dele mye, mens andre er mer tilbakeholdne. Vi har likevel alle noe vi ikke \u00f8nsker \u00e5 dele med alle andre. Det kan v\u00e6re f\u00f8lelser, tanker eller meninger om helse, seksualitet, religion eller politikk, eller rett og slett bare at man vil ha privatliv. Det handler om frihet. Hvor b\u00f8r grensene g\u00e5? Alle skal kunne f\u00f8le seg trygge p\u00e5 at ingen f\u00e5r vite alt om dem, eller ser absolutt alt de foretar seg. Foresatte har selvsagt rett til \u00e5 vite ganske mye om sine barn, men det er dermed ikke greit at de tar i bruk alle midler og sniker seg til \u00e5 overv\u00e5ke den lukkede Facebook-kommumikasjonen til ungene sine bare for \u00e5 \u201cf\u00f8lge med\u201d. Slik snoking er som \u00e5 lese dagboken til ungene, og vil oppleves som sv\u00e6rt krenkende. Dersom foreldrene vil f\u00f8lge med p\u00e5 hva ungene foretar seg eller hvem de kommuniserer med, m\u00e5 det som utgangspunkt baseres p\u00e5 \u00e5penhet og dialog. Alle, ogs\u00e5 ungdommer, b\u00f8r i s\u00e5 stor grad som mulig selv kunne bestemme hvilke opplysninger om seg selv de vil dele, og med hvem. Hvilket forbilde er foreldrene n\u00e5r de lurer seg til \u00e5 lese hva ungdommene har skrevet til hverandre i private og lukkede Facebook-chatter etter at de har glemt \u00e5 logge seg ut? Hvilket tillitsforhold er dette med p\u00e5 \u00e5 skape? Ved \u00e5 g\u00e5 inn i ungdommenes Facebook-profil vil de voksne ogs\u00e5 kunne f\u00e5 innblikk i strengt private samtaler mellom n\u00e6re venner, samtaler som ikke handler om noe ulovlig, men om ungdommenes innerste tanker og holdninger. Det er klart at foresatte m\u00e5 f\u00f8lge med p\u00e5 hva ungdommene holder p\u00e5 med, det er jo deres ansvar, men det m\u00e5 ikke baseres p\u00e5 skjult overv\u00e5king. Spionering p\u00e5 andres barn Dette handler dessuten ogs\u00e5 om tredjepersoner. Ved \u00e5 v\u00e6re inne p\u00e5 kontoen til egne barn (med eller uten deres samtykke) vil man som Brekke beskriver, f\u00e5 mye informasjon om andre ungdommer ogs\u00e5. - Informasjon som ikke var ment for den voksne, samtaler som ikke ville v\u00e6re skrevet slik dersom ungdommene visste at voksne spionerte p\u00e5 dem. Slike bruddstykker av ungdommenes kommunikasjon kan ogs\u00e5 ofte fremst\u00e5 som noe annet enn det er tenkt som, og en fj\u00e6r kan fort bli til minst fem h\u00f8ns. Brekke har ikke bare g\u00e5tt inn og snoket p\u00e5 sine egne barns Facebook-profil og deres lukkede kommunikasjon n\u00e5r de har glemt \u00e5 logge seg av (uten egentlig \u00e5 se ut til \u00e5 mistenke at hans egne barn har gjort noe galt). Han skriver ogs\u00e5 at han har lagret masse av dette, og velger \u00e5 skrive en kronikk om dette der barna sine venners utsvevende liv henges ut. Er det greit? Vi mener helt klart at m\u00e5let ikke alltid helliger middelet, og at det her blir tr\u00e5kket over opptil flere grenser. Det \u00e5 mistenke utsvevende oppf\u00f8rsel blant ungdommene, og s\u00e5 svare med \u00e5 gj\u00f8re noe s\u00e5 krenkende, er ikke god grobunn for kommunikasjon med egne (eller andres) barn. Personvern er en grunnleggende beskyttelse av ditt privatliv Visst er vi enige i at foreldre m\u00e5 engasjere seg i sine barns liv, og at de m\u00e5 vise interesse for hva som skjer p\u00e5 nett, som utenfor. Visst er vi enige i at foresatte m\u00e5 bry seg og snakke sammen, utveksle erfaringer og informasjon. Men, til syvende og sist handler det om \u00e5 skape og vedlikeholde gode og trygge relasjoner, basert p\u00e5 tillit og gjensidig respekt. Utgangspunktet m\u00e5 v\u00e6re dialog og kommunikasjon, ikke overv\u00e5king og kontroll. Kommentaren er skrevet i samarbeid med Guro Sk\u00e5ltveit, Datatilsynet. Du Bestemmer er et undervisningsopplegg om personvern og digital d\u00f8mmekraft, og er et samarbeidsprosjekt mellom Senter for IKT i utdanningen, Teknologir\u00e5det og Datatilsynet. Vil du vite mer om personvern og retten til et privatliv? Personvern 9-13 \u00e5r Personvern 13-17 \u00e5r Se filmen \"Personvern er en grunnleggende rettighet\"", "title": "Ikke snok i barnas private Facebook-samtaler!"},
{"date": "30. september 2014", "content": "Av direkt\u00f8r Trond Ingebretsen I et leserinnlegg i Aftenposten 19.9.2014 bygger Simen Tveitereid opp under myten om at kunnskapsl\u00f8ftet og digital kompetanse legger fotballbaner \u00f8de og stimulerer til grensel\u00f8s databruk. Det er rart at det s\u00e5 ofte hevdes at disse to tingene m\u00e5 henge sammen. Handler ikke om motsetninger Av direkt\u00f8r Trond Ingebretsen I et leserinnlegg i Aftenposten 19.9.2014 bygger Simen Tveitereid opp under myten om at kunnskapsl\u00f8ftet og digital kompetanse legger fotballbaner \u00f8de og stimulerer til grensel\u00f8s databruk. Det er rart at det s\u00e5 ofte hevdes at disse to tingene m\u00e5 henge sammen. Handler ikke om motsetninger Det er ingen motsetning mellom \u00e5 bruke IKT i skolen eller barnehagen og det \u00e5 stimulere barn til fysisk aktivitet. Alle er enige om at overdreven bruk av data (f.eks. spillavhengighet) ikke er bra. Senter for IKT i utdanningen \u00f8nsker mer aktivitet i skolen, og har flere gode eksempler p\u00e5 at teknologien kan v\u00e6re med \u00e5 bidra til b\u00e5de flere og mer motiverende fysiske aktiviteter. Poenget er at barn ikke er digitalt kompetente selv om de klarer \u00e5 h\u00e5ndtere et nettbrett i l\u00f8pet av ti minutter. N\u00e5r digitale ferdigheter er \u00e9n av Kunnskapsl\u00f8ftes fem grunnleggende ferdigheter handler det bl.a. om hvilke juridiske konsekvenser det kan f\u00e5 \u00e5 legge ut en krenkende melding. Det handler om hvorfor samme s\u00f8kemotor gir ulike svar, n\u00e5r to forskjellige personer s\u00f8ker p\u00e5 eksakt det samme ordet. Eller kunnskap eller hvem som eier og kan bruke et bilde du legger ut p\u00e5 sosiale medier. Ivaretagelse av personvern, informasjonssikkerhet, nettvett og kildekritikk er eksempler p\u00e5 helt sentrale temaer innenfor digital kompetanse. Dette er kunnskap som verken en 5-\u00e5ring eller en voksen l\u00e6rer p\u00e5 ti minutter! Manglende digital kompetanse hos barn og voksne Urovekkende mange voksne har ikke de grunnleggende digitale ferdighetene som vi forventer at en 10. klassing skal ha (se www.iktplan.no ), og kan derfor heller ikke v\u00e6re gode forbilder for barna. De voksne klarer ikke skille mellom egen fritidsbruk (hvor nettbrettet blir brukt til nettaviser, sosiale medier, videostr\u00f8mming, musikkstr\u00f8mming osv) og skolens bruk av teknologi for l\u00e6ring. Det er en stor forskjell p\u00e5 \u00e5 bruke sosiale medier og for eksempel bruk av Kikora, der l\u00e6rerens kan f\u00f8lge hele klassens aktiviteter og den enkelte elevs mestring, noe som gir muligheter for b\u00e5de bedre klassekontroll og tilpasning av matematikkundervisningen. Et annet eksempel er bruk av Creaza for \u00e5 skape digitalt innhold, og bruk av DragonBox for en alternativ inngang til algebra. Eksemplene, og mulighetene for nye undervisningsformer, er tallrike. Senter for IKT i utdanningen sitt hovedmandat er \u00e5 underst\u00f8tte hensiktsmessig bruk av digitale verkt\u00f8y for \u00e5 f\u00e5 st\u00f8rre utbytte av fagenes innhold. \u00a0P\u00e5standen om at et hvert barn er digitalt kompetent, etter fem minutter med et nettbrett faller p\u00e5 sin egen urimelighet. Vi vet gjennom v\u00e5re unders\u00f8kelser at bare 50 % av 9. klassingene klarer \u00e5 bruke et regneark som forutsatt i l\u00e6replanene (Monitor 2013). Man kan like det eller ikke, men samfunnet bruker teknologi p\u00e5 stadig flere omr\u00e5der, og fremveksten av sosiale medier har forandret v\u00e5r m\u00e5te \u00e5 kommunisere p\u00e5. Heldigvis har vi politikere som har forst\u00e5tt at det er skolens ansvar \u00e5 s\u00f8rge for at barn utvikler grunnleggende digitale ferdigheter. Fremgang i elevens ferdigheter Simen Tveitereid p\u00e5st\u00e5r ogs\u00e5 at \u201cSkoler som har satset ekstra p\u00e5 IKT har f\u00e5tt svakere resultater enn landsgjennomsnittet.\u201d Det er uvisst hvilken forskning han baserer dette utsagnet p\u00e5. Det er ogs\u00e5 et problem at det ikke er gjort mye forskning p\u00e5 dette omr\u00e5det, men det som faktisk er publisert peker ofte i retning av at digitale verkt\u00f8y gir bedre l\u00e6ring. To NIFU-rapporter, riktignok noen \u00e5r gamle, kobler antall PC-er i skolene til elevenes resultater [1] . \u00a0I den f\u00f8rste rapporten heter det at \"satsing p\u00e5 teknologi kan virke positivt\u201d og at de sterkt presterende elevene f\u00e5r\u00a0st\u00f8rst utbytte av at skolen satser p\u00e5 IKT p\u00e5 de laveste trinnene i barneskolen, mens elever som har et\u00a0noe svakere utgangspunkt ser ut til \u00e5 f\u00e5 st\u00f8rre utbytte av en slik satsning dersom den kommer for fullt\u00a0mellom 2. \u2013 4. trinn og\u00a05.\u20137. trinn. I NIFU-rapporten \u201cDe gamle er eldst\u201d heter det at \"P\u00e5 5. trinn viser analysene en signifikant sammenheng mellom elevenes\u00a0prestasjoner (som snitt p\u00e5 skoleniv\u00e5) og fire ressursindikatorer. Dette er\u00a0antall elev-PCer per\u00a0elev,\u00a0skoletype\u00a0(kombinert barne- og ungdomsskole versus ren\u00a0barneskole),\u00a0timetallet\u00a0ved\u00a0skolen, samt\u00a0skolens geografiske beliggenhet. Elevenes prestasjoner er i snitt h\u00f8yere ved\u00a0skoler med et relativt h\u00f8yt antall elev-PCer per elev, ved rene barneskoler, skoler med relativt\u00a0h\u00f8yt timetall, og ved\u00a0skoler i Oslo/Akershus, alt annet likt\u00bb.\u00a0P\u00e5\u00a08. trinn gir ikke lenger antall elev-PCer per elev utslag p\u00e5 elevenes prestasjoner. Bedre l\u00e6ring med digitale verkt\u00f8y Det er vanskelig \u00e5 forst\u00e5 hvorfor enkelte \u00f8nsker \u00e5 redusere skolens muligheter til \u00e5 ta i bruk IKT for bedre l\u00e6ring og bedre l\u00e6ringsstrategier. B\u00e5de nasjonal og internasjonal forskning fra Danmark, Skottland, Australia og Sverige [2] sl\u00e5r fast at pedagogisk bruk av IKT i l\u00e6ring styrker barn og unges motivasjon og slik bidrar til bedre l\u00e6ring. Vi har kunnskap om at bruk av digitale l\u00e6ringsressurser gj\u00f8r at l\u00e6reren klarer \u00e5 tilpasse undervisningen bedre til en sammensatt elevgruppe. Vi ser at riktig bruk av digitale ressurser og verkt\u00f8y f\u00f8rer til h\u00f8yere l\u00e6ringstrykk, samt at l\u00e6reren f\u00e5r frigjort tid fra administrative oppgaver.\u00a0 I en unders\u00f8kelse gjort av MMI Ipsos h\u00f8sten 2013, g\u00e5r det fram at 84 % av norsk-, samfunnsfag- og naturfagl\u00e6rere p\u00e5 9. trinn \u00f8nsker \u00e5 \u00f8ke bruken av digitale l\u00e6ringsressurser i sin undervisning. \u00c5 utvikle digital kompetanse handler b\u00e5de om kritisk databruk og bedre l\u00e6ring for det enkelte barn. Det er rart om skolen skal nektes \u00e5 ta i bruk IKT mens hele resten av samfunnet forandrer seg. Foresatte har fortsatt det soleklare ansvaret for sine barns eventuelle misbruk av sin fritid, uansett om det gjelder dataspill, fiolin\u00f8ving eller ensidig fotballtrening. Foto: Paul Mayne (CC-lisens p\u00e5 Flickr) [1] Wiborg, Arnesen, Gr\u00f8g\u00e5rd, St\u00f8ren og Opheim (2011) \"Elevers prestasjonsutvikling \u2013 hvor\u00a0mye betyr skolen og familien?\u00bb http://www.udir.no/Upload/5/NIFU_Laringsmiljo.pdf?epslanguage=no Den andre rapporten er\u00a0Opheim, V., Gr\u00f8gaard, J. B., & N\u00e6ss, T. (2010). De gamle er eldst? Betydning av skoleressurser, undervisningsformer og l\u00e6ringsmilj\u00f8 for elevenes prestasjoner p\u00e5 5., 8. og 10. trinn i grunnoppl\u00e6ringen. Oslo. http://www.nifu.no/files/2012/11/NIFUrapport2010-34.pdf [2] En st\u00f8rre studie fra Skottland viser at bruk av nettbrett st\u00f8tter elevenes presentasjoner, \u00f8kt motivasjon, muliggj\u00f8r flere l\u00e6ringssituasjoner, m.m. iPad Scotland Evaluation, Kevin Burden, Paul Hopkins, Dr Trevor Male, Dr Stewart: http://www.janhylen.se/wp-content/uploads/2013/01/Skottland.pdf ) Australia: \u00a0\"The overall evidence is sufficiently persuasive to conclude that the Initiative\u2019s objectives\u00a0were well achieved on almost all fronts.\u00bb Hele rapporten kan lastes ned her: http://det.wa.edu.au/detcms/education/ipads-for-education/binary-files/independent-evaluation-of-early-childhood-ipad-initiative.en?oid=com.arsdigita.cms.contenttypes.FileStorageItem-id-14340732 Stockholmprosjektet (Jan Hyl\u00e9n (2013)\u00a0der alle skoler i flere kommuner pr\u00f8vde ut nettbrett: http://www.janhylen.se/2013/stockholms-ipad-satsning-utvarderad/ Fra Danmark: http://www.stil.dk/~/media/UVM/Filer/Udd/Folke/PDF14/Jun/140619%20Anvendelse%20af%20digitale%20laeremidler%20effektmaaling.pdf", "title": "Barn og unge mangler digital kompetanse"},
{"date": "30. september 2014", "content": "The Nordic Journal of Digital Literacy invites authors from the field of education and educational technology to submit research articles on subject specific use/integration of ICT in education \u2013 a Nordic perspective. The editors invite you to participate in a symposium at the NERA 2015 Conference, to take place in G\u00f6teborg on March 4\u20136, 2015. The Norwegian Centre for ICT in Education and The Nordic Journal of Digital Literacy will submit a proposal to host a symposium on the theme Subject-specific use of ICT from a Nordic perspective. We invite fellow academics to contribute by submitting an abstract for our proposed symposium. Abstracts must be submitted to the Nordic Journal of Digital Literacy no later than October 15, 2014. Based on the incoming abstracts, the editors will invite a selection of authors to join the symposium. The Nordic Journal of Digital Literacy will cover travel, registration and accommodation expenses for the invited guests. Authors who accept the invitation to G\u00f6teborg commit themselves to submit completed full papers that have not previously been published in other journals or books for later publication in the Nordic Journal of Digital Literacy. Please see our Call for abstracts and the NERA Guideline for proposals below for details and important dates. If this is something you might be interested in taking part in, we would like to hear from you as soon as possible. Please direct your inquiries or submissions to journal@iktsenteret.no . Call for abstracts The Nordic Journal of Digital Literacy invites authors from the field of education and educational technology to submit research articles on the following theme: \u2022 Subject specific use/integration of ICT in education \u2013 a Nordic perspective We welcome contributions from different Nordic countries as the targeted audience is Nordic scholars, researchers, policy makers and education specialists which can contribute to a forum for interdisciplinary work and public debate about the consequences of ICT for subjects in particular and in education in general, from a Nordic perspective. Authors are encouraged to submit articles that illustrate research results, projects, reviews, industrial experiences or surveying works. Guidelines for proposals A NERA abstract proposal for presentation must have a maximum of 350 words and indicate the following (fully detailed version can be found at http://www.ips.gu.se/english/nera2015/call-for-proposals/guideline-for-p... ): 1. Title of paper 2. Author(s) of proposal and contact information 3. Research topic/aim 4. Theoretical and methodology framework 5. (Expected) conclusions/findings 6. Relevance to Nordic educational research. 7. Attachment to NERA-network (first and second priority) and/or symposium All presenters in symposia and paper sessions are encouraged to bring copies of their papers. Publications in the Nordic Journal of Digital Literacy The final papers for the Nordic Journal of Digital Literacy are selected through peer review, to ensure quality, appropriateness and readability. Papers will be evaluated according to their significance, originality, content, style, clarity and relevance to the journal. All submissions must be written in English, and must be formatted according to APA-6. Submissions must be original, and should not have been published previously, or be under review for publication elsewhere. For further information and authors\u2019 guidelines visit http://www.idunn.no/ts/dk Please submit your contributions electronically to journal@iktsenteret.no . Important dates Subject-specific use of ICT from a Nordic perspective \u2022 Abstract submission deadline: October 15, 2014 \u2022 Full paper submission deadline: TBA \u2022 NERA 2015 Congress: March 4\u20136, 2015 For more information about NFPF/NERA, please visit http://www.nfpf.net/ Should you have any questions, please contact Editorial Assistant Jeanett Sirland jeanett.sirland@iktsenteret.no", "title": "Invitation to the NERA 43rd Congress in Gothenburg March 2015"},
{"date": "29. september 2014", "content": "Dette innlegget av Direkt\u00f8r Trond Ingebretsen var p\u00e5 trykk i Gudbrandsd\u00f8len Dagningen 26. september som svar p\u00e5 en kronikk av\u00a0Yvonne Fritze, Geir Haugsbakk og Yngve Nordkvelle: \"Digitalt innf\u00f8dte\" og skolen . Yvonne Fritze, Geir Haugsbakk og Yngve Nordkvelle, alle ansatt p\u00e5 H\u00f8gskolen i Lillehammer (HiL), avlegger Senter for IKT i utdanningen en visitt i GD mandag 22.9. Dette innlegget av Direkt\u00f8r Trond Ingebretsen var p\u00e5 trykk i Gudbrandsd\u00f8len Dagningen 26. september som svar p\u00e5 en kronikk av\u00a0Yvonne Fritze, Geir Haugsbakk og Yngve Nordkvelle: \"Digitalt innf\u00f8dte\" og skolen . Yvonne Fritze, Geir Haugsbakk og Yngve Nordkvelle, alle ansatt p\u00e5 H\u00f8gskolen i Lillehammer (HiL), avlegger Senter for IKT i utdanningen en visitt i GD mandag 22.9. Innlegget deres kunne like gjerne v\u00e6rt rettet mot alle som jobber med IKT i norsk skole. Det er litt uklart hva de \u00f8nsker \u00e5 si, men vi er \u00e5penbart enige i hovedkonklusjonen: \u00abUndervisningsteknologi brukt p\u00e5 riktig m\u00e5te kan v\u00e6re veldig gode hjelpemidler for l\u00e6rere til \u00e5 lykkes i sin undervisning, og til at elever kan oppleve mestring og faglig framgang.\u00bb Mer systematisk kunnskap Utdanningssektoren, fra barnehage til h\u00f8yskoler og universiteter trenger mer systematisk kunnskap om hvordan IKT kan brukes for \u00e5 fremme bedre l\u00e6ring og det som de kronikkforfatterne beskriver som \u00abriktig bruk av IKT\u00bb. Her vil vi gjerne invitere kronikkforfatterne og andre med interesse for emnet til \u00e5 bidra til mer systematisk kunnskapsinnhenting i feltet, for det beh\u00f8ves dersom debatten skal ta utgangspunkt i faktiske forhold. \u00abDigitalt innf\u00f8dt\u00bb er et problematisk begrep, og ikke spesielt meningsfullt \u00e5 debattere. Det er imidlertid ingen tvil om at samfunnet stadig blir mer digitalt, mer teknisk avhengig og at kompetansekravene til oppvoksende generasjoner er helt annerledes enn tidligere. Barna v\u00e5re befinner seg i en digital virkelighet enten vi vil det eller ikke, og de b\u00f8r f\u00e5 hjelp til \u00e5 forholde seg til den p\u00e5 en trygg og utviklende m\u00e5te. Senter for IKT i utdanningen jobber systematisk med b\u00e5de \u00e5 st\u00f8tte utdanningssektoren med praktiske og operative tjenester, og \u00e5 samle kunnskap om hovedsakelig to omr\u00e5der: Digitale ferdigheter og IKT brukt i fagene for bedre l\u00e6ring. Et sammensatt begrep Begrepet \u00abdigitale ferdigheter\u00bb er sammensatt, og inkluderer blant annet: bruk av s\u00f8kemotorer og s\u00f8kestrategier, personvern og informasjonssikkerhet, nettvett og nettetikette, bruk av digitale verkt\u00f8y, kildekritikk og kildeevaluering med mer. Det er skolens ansvar \u00e5 s\u00f8rge for at eleven eksempelvis kan svare p\u00e5 f\u00f8lgende sp\u00f8rsm\u00e5l: Hvem eier og kan bruke et bilde du legger p\u00e5 sosialt medium? Hvilke juridiske konsekvenser kan det f\u00e5 \u00e5 legge ut en krenkende melding? Hvorfor gir samme s\u00f8kemotor ulikt svar, n\u00e5r to forskjellige personer s\u00f8ker p\u00e5 n\u00f8yaktig samme ord? Disse eksemplene illustrerer at kompetansebehovet er stort og sammensatt. Det er ogs\u00e5 urovekkende mange voksne som ikke har de grunnleggende digitale ferdighetene som vi forventer at en 10. klassing skal ha. Man kan like det eller ikke, men digital teknologi omgir oss p\u00e5 stadig flere omr\u00e5der. Heldigvis har vi politikere som har forst\u00e5tt at det er skolens ansvar \u00e5 s\u00f8rge for at barna v\u00e5re utvikler grunnleggende digitale ferdigheter. Styrker l\u00e6ring og undervisning Det er vanskelig \u00e5 forst\u00e5 hvorfor HIL \u00f8nsker \u00e5 redusere skolens muligheter til \u00e5 ta i bruk IKT for bedre l\u00e6ring. Det er en kjent sak at vi har for lite kunnskap p\u00e5 hvilke effekter IKT har p\u00e5 undervisning og l\u00e6ring, men det siste \u00e5ret har det kommet nasjonal og internasjonal forskning som sl\u00e5r fast at pedagogisk bruk av IKT styrker barn og unges motivasjon og slik bidrar til bedre l\u00e6ring. Vi har kunnskap om at bruk av digitale l\u00e6ringsressurser bidrar til at l\u00e6reren klarer \u00e5 tilpasse oppl\u00e6ring bedre. Vi ser at riktig bruk av digitale ressurser og verkt\u00f8y f\u00f8rer til h\u00f8yere l\u00e6ringstrykk, samt at l\u00e6reren f\u00e5r frigjort tid fra administrative oppgaver. \u00a0I en unders\u00f8kelse gjort av MMI Ipsos h\u00f8sten 2013, g\u00e5r det fram at 84 % av norsk-, samfunnsfag- og naturfagl\u00e6rere p\u00e5 9. trinn \u00f8nsker \u00e5 \u00f8ke bruken av digitale l\u00e6ringsressurser i sin undervisning. \u00a0Det er et h\u00f8yt tall, som burde si noe om hvor viktig dette omr\u00e5det er. Veien videre Senter for IKT i utdanningen er tverrfaglig milj\u00f8 som jobber for bedre l\u00e6ring og strategier for bruk av IKT, og dette gj\u00f8r vi gjennom en rekke tjenester og prosjekter. V\u00e5re tjenester (utdanning.no, iktplan.no, dubestemmer.no, minstemme.no, FEIDE, m.fl.) brukes daglig av hundretusenvis av norske elever, l\u00e6rere og skoleledere. V\u00e5re unders\u00f8kelser viser at brukerne er s\u00e6rdeles forn\u00f8yde med tjenestene vi leverer. I tillegg arbeider vi med en rekke prosjekter og unders\u00f8kelser for \u00e5 sikre et godt grunnlag for veivalg fremover. Vi tenker at jo mer vi vet om disse omr\u00e5dene jo bedre, og vi \u00f8nsker innspill fra flest mulig slik at utviklingen p\u00e5 dette viktige omr\u00e5det baserer seg p\u00e5 best mulig kunnskap. Fremtiden kommer uansett, sp\u00f8rsm\u00e5let er hvordan den oppvoksende generasjonen skal v\u00e6re rustet til \u00e5 m\u00f8te den. Foto: Brad Flickinger (CC-lisens p\u00e5 Flickr)", "title": "Kompetanse for fremtiden"},
{"date": "25. september 2014", "content": "N\u00e5r fikk du sist oppl\u00e6ring i informasjonssikkerhet og personvern? N\u00e5 f\u00e5r du gratis skreddersydd lynkurs i informasjonssikkerhet og personvern for l\u00e6rere og andre ansatte p\u00e5 skoler. Oktober er nasjonal sikkerhetsm\u00e5ned. Dette er en nasjonal dugnad for \u00e5 \u00f8ke bevissthet og kunnskap om informasjonssikkerhet og personvern. N\u00e6ringslivet i Norge har i flere \u00e5r hatt tilgang p\u00e5 lynkurs i informasjonssikkerhet. Dette \u00f8nsker vi n\u00e5 ogs\u00e5 \u00e5 tilby til l\u00e6rere og har derfor i samarbeid med Kommunal og moderniseringsdepartementet (KMD) og NorSIS laget et skreddersydd lynkurs i informasjonssikkerhet og personvern for l\u00e6rere og andre ansatte p\u00e5 skoler. Lynkurset best\u00e5r av noen moduler som du kan f\u00e5 tilsendt p\u00e5 e-post. Det tar 2-5 minutter \u00e5 g\u00e5 gjennom \u00e9n modul. De kan gjennomf\u00f8res p\u00e5 en datamaskin, nettbrett eller smarttelefon. Etter at du har registrert e-postadressen din kreves det ikke noe brukernavn eller passord for \u00e5 gjennomf\u00f8re lynkurset. Det er heller ingen kostnad knyttet til kurset, og p\u00e5melding skjer ved at du klikker p\u00e5 linken nedenfor og registrer epostadressen din. >> Meld deg p\u00e5 Lynkurs i informasjonssikkerhet og personvern for l\u00e6rere! Diskuter informasjonssikkerhet med elevene Digitale ferdigheter og digital d\u00f8mmekraft er noe elevene skal l\u00e6re om p\u00e5 skolen. Hvorfor ikke bruke oktober som en mulighet til \u00e5 ta opp dette i klassen? Selv om kurset er lagd med tanke p\u00e5 l\u00e6rere og andre ansatte i skolen, er det ikke noe i veien for ogs\u00e5 \u00e5 gi elevene tilgang til lynkurset. For \u00e5 gj\u00f8re det, g\u00e5r du inn p\u00e5 linken ovenfor og legger inn e-postadressene til elevene i din klasse. Du kan selv bestemme n\u00e5r elevene skal f\u00e5 tilsendt modulene. Lynkurset egner seg for elever p\u00e5 ungdomskolen og videreg\u00e5ende. Vi har i samarbeid med NorSIS f\u00e5tt p\u00e5 plass en egen nettbutikk hvor dere f\u00e5r gratis tilgang til undervisningsopplegg, videoer, plakater, gadgets og svindelspill som dere kan benytte. >> Bes\u00f8k NorSIS sin nettbutikk for skoler her. Dubestemmer.no har blitt relansert i \u00e5r og inneholder undervisningsopplegg om personvern og digital d\u00f8mmekraft for aldersgruppene 9-13 og 13-17. Her finner du filmer, fagtekster og diskusjonsoppgaver innen personvern og informasjonssikkerhet. >> Utforsk Dubestemmer.no! Lykke til! Har du sp\u00f8rsm\u00e5l er det bare \u00e5 ta kontakt med: Johan Nygaard, seniorr\u00e5dgiver informasjonssikkerhet og personvern: jn@iktsenteret.no ,\u00a045 22 63 11 Karoline H T\u00f8mte, prosjektleder for Dubestemmer.no: karoline.tomte@iktsenteret.no , 924 83 897", "title": "Lar du deg lure?"},
{"date": "24. september 2014", "content": "Er du nysgjerrig p\u00e5 omvendt undervisning eller vil du ha r\u00e5d mot digital mobbing? Lurer du p\u00e5 hvordan sosiale medier kan brukes konstruktivt i klasserommet eller \u00f8nsker du enklere samarbeidsl\u00e6ring med skytjenester? >> Meld deg p\u00e5 lynkurs i digital kompetanse her! I oktober til byr vi et gratis lynkurs i digital kompetanse for l\u00e6rere. Kurset har fire moduler: omvendt undervisning digital mobbing sosiale medier i undervisningen samarbeidsl\u00e6ring p\u00e5 nett Kurset er nettbasert og hver modul tar under 10 minutter. Lynkurset gir smakebiter p\u00e5 fire temaer som vi vet opptar mange. M\u00e5lsetningen er \u00e5 formidle noen grunnleggende kunnskaper til dere som er nysgjerrige. Hver modul har ogs\u00e5 pekere til mer informasjon eller gratis tjenester vi tilbyr p\u00e5 omr\u00e5det. Dette er ikke et kurs med pensum som skal l\u00e6res og tester som skal best\u00e5s. Kurset er ment som en vitamininnspr\u00f8ytning \u2013 inspirasjon i en travel skolehverdag. I oktober arrangeres Connected Educators Month i Norge for f\u00f8rste gang . Connected Educators Month er et initiativ fra USA, som de tre siste \u00e5rene har samlet kurs, foredrag og inspirasjon for \u00e5 skape blest om delingskulturen p\u00e5 nettet og mulighetene i den. I l\u00f8pet av m\u00e5neden vil det v\u00e6re en rekke nettbaserte kurs, foredrag og events. Et av arrangementene under Connected Educator Month i Norge er Del og bruk-konferansen p\u00e5 Sandvika videreg\u00e5ende skole 21. oktober , der Senter for IKT i utdanningen \u00e5pner konferansen. Connected Educators Month i Norge starter 6. oktober og du vil finne en rekke aktiviteter som skjer gjennom m\u00e5neden, blant annet lynkurs og webinarer m.m. Nettside for Connected Educators Month i Norge. Connected Educators Month i Norge starter 6. oktober og f\u00f8rste modul sendes dagen etter. Modulene kommer med \u00e9n ukes mellomrom. >> Meld deg p\u00e5 lynkurs i digital kompetanse her! Connected Educators Month i USA.", "title": "Lynkurs i digital kompetanse for l\u00e6rere"},
{"date": "17. september 2014", "content": "Senter for IKT i utdanningen inviterer 25. november skoleeiere, skoleledere og andre n\u00f8kkelpersoner i norske skoler og kommuner til den \u00e5rlige november-konferansen \u00abDigitale ferdigheter og digital d\u00f8mmekraftt\u00bb. \u00c5rets konferanse vil legge s\u00e6rlig vekt p\u00e5 digitale ferdigheter innen skoleutvikling og skoleledelse, og betydningen av digital d\u00f8mmekraft i arbeidet med godt l\u00e6ringsmilj\u00f8. Senter for IKT i utdanningen \u00f8nsker \u00e5 sette s\u00f8kelys p\u00e5 betydningen av en helhetlig og systematisk tiln\u00e6rming til digitale ferdigheter og digital d\u00f8mmekraft i skolen. Vi vil blant annet vise frem de oppdaterte nettressursene dubestemmer.no og IKTplan.no . Du bestemmer ble lansert i 2007, og er et samarbeid mellom Datatilsynet , Senter for IKT i utdanningen og Teknologir\u00e5det . Digital d\u00f8mmekraft omfatter b\u00e5de dannelse og etisk bevissthet, samt ferdigheter som gj\u00f8r elever i stand til \u00e5 ivareta eget og andres personvern . IKTplan.no ble overf\u00f8rt til Senter for IKT i utdanningen i 2013. IKTplan.no er en ferdighetsplan som sier hva elevene skal kunne som et minimum av digitale ferdigheter i grunnskolen. Planen inneholder kompetanse- og ferdighetsm\u00e5l, veiledninger, ressurser og kartleggingsverkt\u00f8y. IKTplan.no vil se skolel\u00f8pet som en helhet og vil bli utvidet med det samme tilbudet ogs\u00e5 for barnehage, videreg\u00e5ende oppl\u00e6ring, samt l\u00e6rerutdanning. Direkt\u00f8r for Datatilsynet, Bj\u00f8rn Erik Thon, vil holde et innlegg om hvilke krav som stilles til skoler og skoleeiere for \u00e5 sikre at elevers og ansattes personvern ivaretas, som del av et helhetlig arbeid med digitale ferdigheter. Forel\u00f8pig program for konferansen Trond Ingebretsen, direkt\u00f8r for Senter for IKT i utdanningen presenterer\u00a0IKT-senterets arbeid med digitale ferdigheter og digital d\u00f8mmekraft Bj\u00f8rn Erik Thon, direkt\u00f8r for Datatilsynet, forteller om hvilke krav som stilles \u2013 i form av rutiner, retningslinjer og strategier \u2013 til skoler og skoleeiere for \u00e5 sikre at elevers og ansattes personvern ivaretas Erik Westrum, prosjektleder for IKTplan.no, om IKTplan.no\u2019s plass i skolens utviklingsarbeid og kommunens IKT-strategi Karoline T\u00f8mte, prosjektleder for dubestemmer.no, om digital d\u00f8mmekraft som element for godt l\u00e6ringsmilj\u00f8 og elevenes dannelse Praksiseksempler fra arbeidet med digitale ferdigheter fra skole/kommuneniv\u00e5 Konferansen avholdes p\u00e5 Thon Hotel Vika Atrium tirsdag den 25. november 2014 , fra kl. 09:30\u201316:00 . Detaljert program G\u00e5 til p\u00e5melding Konferansen er gratis og inkluderer lunsj. Foto: Luc\u00e9lia Ribeiro", "title": "Konferanse om digitale ferdigheter og digital d\u00f8mmekraft"},
{"date": "17. september 2014", "content": "Forskere rundt om i Europa er enige om at vi m\u00e5 utforske det pedagogiske potensialet i teknologien, og at vi st\u00e5r i startgropa med hensyn til hvordan teknologien kan spille en rolle i barns lek og l\u00e6ring. Dette er ett av flere viktige budskap fra EECERA-konferansen 2014. EECERA (European Early Childhood Education Research Association) arbeider for \u00e5 fremme tverrfaglig forskning p\u00e5 barn, barndom og utdanning. Forskere rundt om i Europa er enige om at vi m\u00e5 utforske det pedagogiske potensialet i teknologien, og at vi st\u00e5r i startgropa med hensyn til hvordan teknologien kan spille en rolle i barns lek og l\u00e6ring. Dette er ett av flere viktige budskap fra EECERA-konferansen 2014. EECERA (European Early Childhood Education Research Association) arbeider for \u00e5 fremme tverrfaglig forskning p\u00e5 barn, barndom og utdanning. \u201dBottom up\u201d. Konferansens grunnleggende budskap var at utdanningen av sm\u00e5 barn m\u00e5 prioriteres h\u00f8yere, og at den i st\u00f8rre grad m\u00e5 ta utgangspunkt i barnets perspektiver enn den gj\u00f8r i dag. Tidlig innsats for livslang l\u00e6ring 0-10 \u00e5ringene er en nedprioritert gruppe i utdanningspolitikken, sl\u00e5r professor Wassilios Fthenakis fast i f\u00f8rste keynote p\u00e5 \u00e5rets (European Early Childhood Education Research Association) p\u00e5 Kreta. For \u00e5 heve kvaliteten i utdanningstilbudet til de yngste barna, er det n\u00f8dvendig med faglig kvalifisert personale i barnehage og skoler, og det pekes spesielt p\u00e5 de utvidede l\u00e6ringsmulighetene som ligger i teknologi. Han peker med dette p\u00e5 form\u00e5let med denne \u00e5rlige forskerkonferansen; Hvordan kan vi styrke barn og unges l\u00e6ringsmilj\u00f8er? I f\u00f8lge Fthenakis\u00a0krever dette et skifte i fokus. Dette inneb\u00e6rer blant annet \u00e5 bevege seg fra \u00e5 se barna som en enhetlig gruppe (equality) til \u00e5 ta h\u00f8yde for individuell og kulturell ulikhet (equity). I dag ser utdanningssystemet p\u00e5 barnas mangler, og behandler dem som hull som skal fylles. Fthenakis vil heller ta utgangspunkt i barnas ulike styrker og benytte den utvidede l\u00e6ringsmuligheten som ligger i den enkeltes erfaringer. Dette paradigmeskiftet m\u00e5 v\u00e6re konsistent, det vil si at l\u00e6replaner m\u00e5 henge sammen med undervisningspraksis og barns virkelighet. Han peker p\u00e5 erfaringer med teknologi som et sentralt trekk ved moderne barndom som m\u00e5 unders\u00f8ke n\u00e6rmere. Det understrekes at fremtidig forskning m\u00e5 ha et empirisk fokus fordi vi mangler kunnskap om hva barn faktisk gj\u00f8r med teknologi, og hvordan l\u00e6rere m\u00f8ter og forst\u00e5r barns digitale praksis i en pedagogisk sammenheng. Lek og l\u00e6ring \u2013 motsetninger eller to sider av samme sak? Konferansens digitale spor handlet ofte om det samme som i andre spor knyttet til pedagogikk i barnehagen: forholdet mellom lek og l\u00e6ring. Her er det store kulturelle forskjeller. Mens russiske barnehager befinner seg p\u00e5 den systematiske og l\u00e6ringsstyrte siden, vektlegger de nordiske landene en leksentrert og barnesentrert tiln\u00e6rming. Der de f\u00f8rste st\u00e5r i fare for \u00e5 undervurdere barns ressurser og evne til \u00e5 skape, kan de nordiske pedagogende kritiseres for \u00e5 v\u00e6re for usynlige og lite deltakende i barns l\u00e6ringsprosesser. Enkelte bidrag peker p\u00e5 at det er en utfordring at nordisk barnehagepersonell ikke er trent i \u00e5 gjenkjenne situasjoner som kan brukes til l\u00e6ring, som for eksempel matematiske konsepter rundt lek med klosser (Einarsdottir, University of Iceland). Et annet eksempel er manglende bevissthet eller fokus p\u00e5 \u00e5 gjenkjenne og \u00e5 ta tak i medieinspirert lek som barna overf\u00f8rer til det fysiske rommet i barnehagen (Rogers, University of Worcester, UK). Apper for l\u00e6ring? Wei-Ying Hsiao fra Universitet i Alaska fortalte fra sin forskning at hun hadde testet ut over 100 ulike applikasjoner i l\u00e6ringsomgivelser. Vurderingen av applikasjonene var basert p\u00e5 forskjellige kategorier: hvor instruerende og oppbyggende applikasjonene var og hvilken mulighet for manipulasjon og l\u00e6ring de hadde. Funnene hennes viste at l\u00e6ringsmuligheten var avhengig av l\u00e6rerens kompetanse. Greet Decin fra belgisk avdeling for l\u00e6rerutdannig unders\u00f8kte hvordan multimedia kan introduseres i klasserommet, ikke bare som kommunikasjonsmiddel for barn, men ogs\u00e5 som verkt\u00f8y for l\u00e6ring. Hennes unders\u00f8kelse viste at multimedia i en slik bruk hadde viktig rolle i utvikling av barns kreativitet. Malin Nilsen, stipendiat ved Universitetet i G\u00f8teborg, understreket viktigheten av \u00e5 v\u00e6re kritisk til det faktiske l\u00e6ringspotensialet i enkelte popul\u00e6re pedagogiske applikasjoner, som for eksempel \u201cReader Rabbit\u201d. Utformingen av applikasjonen gj\u00f8r det mulig \u00e5 vinne uansett hva barnet velger, s\u00e5 barnet utformer strategier som gj\u00f8r at hun vinner, uten n\u00f8dvendigvis \u00e5 l\u00e6re alfabetet slik intensjonen bak applikasjonen er. Endelig fokus p\u00e5 IKT Med etableringen av en ny forskergruppe med interesse for digital barndom er det for f\u00f8rste gang satt fokus p\u00e5 betydningen av IKT i sm\u00e5 barns oppvekst og utdanning p\u00e5 EECERA. Gruppen, med en sterk norsk deltakelse blant annet fra Dronning Mauds Minne, Universitetet i Agder, H\u00f8gskolen i Oslo og Akershus og Senter for IKT i utdanningen, har etablert en nettside og en delingstjeneste for videre samarbeid. V\u00e5r oppsummering fra innholdsrike dager p\u00e5 Kreta er at forskere rundt om i Europa er enige om at vi m\u00e5 utforske det pedagogiske potensialet i teknologien, og at vi st\u00e5r i startgropa med hensyn til hvordan teknologien kan spille en rolle i barns lek og l\u00e6ring. \u00c5rets konferanse var lagt til Kreta og Hersonisoss hvor 800 delegater og forskere var samlet for \u00e5 dele erfaringer og forskningsresultater Konferansen er med sine rundt 800 deltakere Europas st\u00f8rste i sitt slag. EECERA-konferansen er et viktig m\u00f8tested for alle som arbeider med utdanningssp\u00f8rsm\u00e5l. Her belyses ulike temaer knyttet til barn og unges oppvekstsvilk\u00e5r, med s\u00e6rlig vekt p\u00e5 like l\u00e6ringsmuligheter og deltakelse i det globale kunnskapssamfunnet. Senter for IKT sine representanter hadde valgt ut sesjoner innenfor det digitale sporet p\u00e5 konferansen. Til sammen har vi v\u00e6rt p\u00e5 35 sesjoner med tema som forholdet mellom lek og l\u00e6ring, digital danning, overgangen barnehage-skole, profesjonsidentitet, kvalitet i barnehagen knyttet til ledelse og organisering, samt innovative og alternative tiln\u00e6rminger til l\u00e6ring.", "title": "Endelig fokus p\u00e5 IKT i europeisk barndomsforskning"},
{"date": "11. september 2014", "content": "eTwinning \u00e5pner for prosjekt mellom norske partnere eTwinning-portalen har n\u00e5 \u00e5pnet for at partnere fra samme land skal kunne starte nye prosjekter. Finn en partner i lokalmilj\u00f8et, regionalt eller nasjonalt. Med samme l\u00e6replaner og spr\u00e5k b\u00f8r det \u00e5pne seg mange muligheter for \u00e5 kombinere faglige kompetansem\u00e5l og generell digital kompetanse gjennom bruk av eTwinning. Start enkelt med \u00e5 samarbeide med noen i n\u00e6rmilj\u00f8et. B\u00e5de barn i barnehager og klasser i sm\u00e5skolen vil kunne delta aktivt p\u00e5 eget morsm\u00e5l der spr\u00e5k er forutsatt i samarbeidet. Med mer erfaring og nye ideer kan samarbeidet utvides til andre deler av landet og v\u00e6re et springbrett ut i Europa. Hvis du ikke allerede er medlem, registrer deg n\u00e5 ( http://etwinning.net ) og finn andre medlemmer i n\u00e6rmilj\u00f8et ditt let etter ferdige aktivitets- og prosjektideer start en norsk diskusjonsgruppe om tema som opptar deg delta i online-kurs som tilbys alle medlemmene s\u00f8k om \u00e5 f\u00e5 delta p\u00e5 seminar rundt om i Europa her Sp\u00f8rsm\u00e5l kan rettes til Lisbeth Knutsdatter Gregersen - 90522914 eller lkg@iktsenteret.no", "title": "eTwinning som nasjonalt tilbud"},
{"date": "11. september 2014", "content": "Danmark har en bred, strategisk satsing p\u00e5 IKT i undervisningen med tydelige m\u00e5lsetninger, solid forankring og robust finansieringsmodell. En ny unders\u00f8kelse viser hva vi kan l\u00e6re av Danmark. Danmark har en bred, strategisk satsing p\u00e5 IKT i undervisningen med tydelige m\u00e5lsetninger, solid forankring og robust finansieringsmodell. En ny unders\u00f8kelse viser hva vi kan l\u00e6re av Danmark. Danmarks satsing Bruk \u00a0av IKT i undervisningen er et sentralt ledd i den danske regjeringens m\u00e5lsetning om \u00e5 styrke fagligheten i barne- og ungdomsskolen. En viktig del av denne m\u00e5lsetningen er at IKT i st\u00f8rre grad skal integreres i den daglige undervisningen. Slik kan det store potensialet i IKT-basert undervisning utnyttes til \u00e5 skape en moderne og faglig sterkere skole. Satsingen p\u00e5 \u00f8kt bruk av av IKT i skolen er organisatorisk forankret i Undervisningsministeriet/UNI\u2022C. Den er en del av regjeringens felles digitaliseringsstrategi og inneholder f\u00f8lgende fire initiativer: Bedre \u00a0tilgangen til velfungerende IKT i undervisningen Klare m\u00e5l for bruken av IKT og digitale l\u00e6remidler og l\u00e6ringsm\u00e5l Forskning p\u00e5 IKT-baserte l\u00e6ringsformer St\u00f8tte til innkj\u00f8p av digitale l\u00e6remidler 500 millioner kroner er satt av for \u00e5 stimulere utviklingen av IKT i den danske skolen. Samtidig er det inng\u00e5tt et forpliktende samarbeid med det danske KS om at kommunene selv st\u00e5r for infrastrukturen. I tillegg forventes det ogs\u00e5 at kommunene bruker 1 milliard kroner av egen lomme p\u00e5 innkj\u00f8p av digitale l\u00e6remidler. Fire typer digitale l\u00e6remidler En ny dansk unders\u00f8kelse viser positive effekter av \u00e5 bruke IKT og digitale l\u00e6remidler i undervisningen i grunnskolen. \u00a0Digitale l\u00e6remidler kan brukes til at variere og differensiere undervisningen og motivere elevene. Og s\u00e5 kan digitale l\u00e6remidler hjelpe med \u00e5 frigj\u00f8re tid \u2013 s\u00e6rlig i l\u00e6rernes planlegging og forberedelse. Frigjort tid hos l\u00e6rerne kan brukes til mer elevoppf\u00f8lging. Unders\u00f8kelsen bygger p\u00e5 \u00a0intervjuer med 194 l\u00e6rere og to sp\u00f8rreskjemaunders\u00f8kelser blant ca. 1425 l\u00e6rere og ca. 405 skoleledere. Unders\u00f8kelsen er foretatt i f\u00f8rste kvartal 2014. Rapportens analyser bygger p\u00e5 at det er en stor bredde i hva som er digitale l\u00e6remidler. I rapporten skilles det \u00a0mellom ikke-didaktiske og didaktiske l\u00e6remidler. Innen didaktiske l\u00e6remidler er det fire underkategorier, hhv. 'repeterende', 'formidlende', 'stillas' og 'de praksis-st\u00f8ttende' digitale l\u00e6remidler. Repeterende l\u00e6remidler er laget for trening av enkle rutiner, prosedyrer og/eller fakta ( for eksempel bokstavgjenkjenning, regning, grammatikk og ordforr\u00e5d). De er bygget opp omkring kontekstuavhengig, formalisert kunnskap og strukturerte problemer, som kan kodes ut fra en bin\u00e6r logikk, for \u00a0eksempel \u00a0sann/falsk eller riktig/feil. Et typisk repeterende digitalt l\u00e6remiddel er en flervalgspr\u00f8ve. En annen type digitalt l\u00e6remiddel er det formidlende , designet for formidling av generalisert og komprimert kunnskap. De ligner ofte en digital versjon av et l\u00e6rebokssystem, ettersom de ivaretar de samme funksjonene i undervisningen: forslag til oppgaver og organisering av undervisning, formidling til elever og l\u00e6rerst\u00f8tte og veiledning. Stillasbyggende l\u00e6remidler er designet for \u00e5 bygge et stillas rundt elevenes refleksjonsarbeid. De kan ligne formidlende l\u00e6remidler, ettersom de ivaretar noen av de samme funksjonene i undervisningen, men de skiller seg ved at de st\u00f8tter opp om en annen type strukturer i undervisningen, som setter eleven i sentrum som den aktive og gir l\u00e6rer og l\u00e6remiddel rollen som den responsive part. Det kan for eksempel v\u00e6re i form av en interaktiv assistent eller et interaktivt dilemmaspill. Den fjerde kategorien digitale l\u00e6remidler er praksis-st\u00f8ttende l\u00e6remidler. De er designet for \u00e5 st\u00f8tte elevene (oftest i grupper) i \u00e5 l\u00f8se en virkelighetsn\u00e6r, evt. Simulert oppgave. L\u00e6remidlene utvikles innen prosjektarbeid og inquiry based science teaching. Det kan for eksempel v\u00e6re storylinel\u00e6remidler, det kan v\u00e6re epistemiske spill eller interaktive plattformer hvor elevene trer inn i rollen som for eksempel politiker eller journalist. Sistnevnte finnes det f\u00e5 eksempler i det danske markedet. Bedre differensiering, mer motivasjon og tidsbesparelser I rapporten er de faglige, pedagogiske og tidsmessige effektene av digitale l\u00e6remidler analysert ved hjelp av b\u00e5de kvantitativ og kvalitativ metode. For begge typer data er det viktig \u00e5 understreke at det handler om opplevd effekt og ikke reel effekt. L\u00e6rerne opplever den st\u00f8rste effekten av digitale l\u00e6remidler i forhold til undervisningsdifferensiering, deretter motivasjon. Digitale l\u00e6remidler med f\u00f8lgende kjennetegn bidrar til undervisningsdifferensiering: Differensierende funksjoner: Digitale l\u00e6remidler som kan tilpasses behovet til klassen som helhet og/eller den enkelte elev. Funksjonene kan gi mulighet til \u00e5 justere vanskelighetsgrad, omfang og presentasjonsformer. Intuitiv bruk og gode forklaringer: Digitale l\u00e6remidler som er enkle \u00e5 navigere i. Dette bidrar til at elevene arbeider mer selvstendig. Det frigj\u00f8r l\u00e6rernes tid slik at de kan fokusere p\u00e5 de elevene som har trenger det mest. Digitale l\u00e6remidler med f\u00f8lgende kjennetegn bidrar til motivasjon: \u201dDet digitale\u201d: Elementer som muliggj\u00f8r funksjoner, farger, lyd, bilder, film mv. Variasjon: Kombinasjoner av analoge og digitale undervisningsformer og \u2013materialer . Den variasjon som det enkelte digitale l\u00e6remiddel representerer (for eksempel variasjon i oppgavetyper, bruk av bilder/film osv.). L\u00e6ring gjennom lek: Digitale l\u00e6remidler med oppgaver som ligner p\u00e5 lek (for eksempel spill-lignende elementer). God layout: digitale l\u00e6remidler med estetisk tiltalende design. Undervisningsdifferensiering: Mulighet for undervisningsdifferensiering ved at elevene motiveres n\u00e5r de f\u00f8ler \u201dat de er med\u201d. Umiddelbar respons Enkelte digitale l\u00e6remidler bidrar til autentisitet og gj\u00f8r undervisningen mer virkelighetsn\u00e6r: \u201dVirkelighet\u201d og aktualitet: Digitale l\u00e6remidler som gj\u00f8r bruk av elementer fra den virkelige verden. Digitale l\u00e6remidler kan hjelpe med \u00e5 frigj\u00f8re tid , s\u00e6rlig i l\u00e6rernes planlegging og forberedelser ved at man n\u00e5r mer p\u00e5 den samme tiden, og i forbindelse med evaluering. Suksesskriterier og anbefalinger I hvor stor grad man lykkes i \u00e5 realisere de digitale l\u00e6remidlenes potensielle tidsmessige og pedagogiske effekter avhenger i h\u00f8y grad av skolens IKT-infrastruktur og l\u00e6rernes tilgang til digitale l\u00e6remidler. Positive pedagogiske effekter avhenger av l\u00e6rernes digitale kompetanse, at de har hatt oppl\u00e6ring i de aktuelle digitale l\u00e6remidlene, at det er et velfungerende nettverk p\u00e5 skolen og at l\u00e6remidlene brukes i prosjektorientert undervisning. Rapporten har en rekke anbefalinger for bedre l\u00e6ring med digitale l\u00e6remidler: Det m\u00e5 arbeides videre med \u00e5 bedre IKT-infrastrukturen. Eksempelvis b\u00f8r alle skoler ha en 1:1-strategi, enten gjennom \u201dbring your own device\u201d, gjennom nettbrett eller datamaskiner til alle barn eller gjennom en kombinasjon. Det er viktig med robuste nettverk som takler mange samtidige brukere med komplekse arbeidsoppgaver. Det anbefales \u00e5 videreutvikle skolekulturen, mer kunnskapsdeling og samarbeid. Kompetanseutvikling for l\u00e6rere i bruke av digitale l\u00e6remidler er viktig. Det er n\u00f8dvendig \u00e5 utvikle en langsiktig strategi for kj\u00f8p av digitale l\u00e6remidler. Rapporten viser at Danmark ligger i front internasjonalt med sin satsing p\u00e5 digitale l\u00e6remidler. Digitalisering av skolen er ogs\u00e5 samordnet med en offensiv digital strategi for hele offentlig sektor. I tillegg ligger Danmark langt fremme n\u00e5r det gjelder digitalisering og modernisering av eksamen. Vi venter spent p\u00e5 resultater fra omfattende FoU-arbeid. Look to Denmark sier ogs\u00e5 OECD i rapporten Measuring Innovation in Education (2014). Danmark topper OECDs innovasjonsindeks for grunnskole og videreg\u00e5ende. Denne rapporten vurderer endringer i skolesektorens pedagogiske og organisatoriske arbeid. Vurderingene baserer seg p\u00e5 internasjonale unders\u00f8kelser som PISA, TIMSS and PIRLS. De landene som har mest innovasjon i klasserom og skoler er Danmark, Indonesia, Korea og Nederland. Og Norge? Vi er s\u00e5vidt over OECD gjennomsnittet. >> Les hele unders\u00f8kelsen. Foto: kmaschke (CC-lisens p\u00e5 Flickr).", "title": "Look to Denmark"},
{"date": "11. september 2014", "content": "eTwinning tilbyr seminar i Portugal, Spania, Sveits og Belgia denne h\u00f8sten Alle seminarene tilbyr faglig oppdatering, innf\u00f8ring i bruk av eTwinning-portalen med partners\u00f8k, prosjektideer, verkt\u00f8y for samhandling og hjelp til \u00e5 komme i gang med et prosjekt, samt sosialt samv\u00e6r og nettverksbygging. Deltakere forplikter seg til \u00e5 finne en partner og starte et prosjekt i l\u00f8pet av skole\u00e5ret. Porto, Portugal - 6.-9.november . Tema Closing the Gap between Family and School: the role of digital technologies. Arbeidsspr\u00e5k p\u00e5 seminaret er engelsk. M\u00e5lgruppe: hele grunnutdanningen. Fribourg, Sveits - 13.-15.november. M\u00e5lgruppe er l\u00e6rere som underviser i fransk og tysk p\u00e5 ungdomstrinn og i videreg\u00e5ende oppl\u00e6ring. Madrid, Spania - 13. - 15.november. M\u00e5lgruppe er l\u00e6rere som underviser i spansk p\u00e5 ungdomstrinnet og i videreg\u00e5ende oppl\u00e6ring. Leuven, Belgia - 14.-16.november . Dette er et generelt kontaktseminar for l\u00e6rere i barneskolen. Hvordan aktivt involvere elevene, \u00f8ke spr\u00e5kkompetansen og samarbeidsevnen gjennom IKT og teambygging? Arbeidsspr\u00e5k p\u00e5\u00a0 seminaret er engelsk. Praktisk informasjon: eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. Deltaker forplikter seg til \u00e5 finne en samarbeidspartner og gjennomf\u00f8re et prosjekt i l\u00f8pet av neste skole\u00e5r. S\u00f8knadsfrist er 30.september. S\u00f8knadsskjema for seminarene. Loading...", "title": "Nye kurs h\u00f8sten 2014"},
{"date": "04. september 2014", "content": "N\u00e5 har du muligheten til \u00e5 \u00f8ke din digitale kompetanse og gj\u00f8re hverdagen spennende og kreativ. Vi \u00f8nsker \u00e5 f\u00e5 med deg som er ny i bruken av digitale verkt\u00f8y i barnehagen. Vil du f\u00e5 tips og r\u00e5d om hvordan komme i gang med enkel bruk av IKT sammen med barna? Bli med i et stort nettverk av barnehageansatte fra Norge og mange andre land som allerede er i gang og har gjort noen nyttige erfaringer. eTwinning er et gratis og uforpliktende nettverk som skal tilrettelegge for pedagogisk bruk av IKT i samarbeid med andre barnehager i nabokommunen. Senter for IKT i utdanningen og eTwinning tilbyr denne h\u00f8sten gratis seminarer og workshops om hvordan du kan komme i gang med dette arbeidet. Bli inspirert til \u00e5 bruke nettbrett og digitale kamera sammen med barna. Stimuler spr\u00e5kutvikling og vekk nysgjerrighet gjennom samarbeid med andre barn og barnehagel\u00e6rere. Kurstilbud: Kurs: Animasjon L\u00e6r \u00e5 lage animasjon sammen med barna. \u00a0Lag animasjon med ulike metoder, med figurer, leire eller kanskje med tegninger. La barna selv lage lyd til filmen. Hvordan kan voksne tilrettelegge for at barna kan dikte sitt eget eventyr? Ta med nettbrett eller digitalkamera, datamaskin og mikrofon. Dette vil v\u00e6re en workshop der du f\u00e5r pr\u00f8ve ut noe av det du l\u00e6rer. Sammen skal vi lage et prosjekt som heter \u201dDet var en gang\u2026.\u201d s\u00e5 ta med deg en tegning tegnet av en fem\u00e5ring i din barnehage. Det er viktig at bildet har sterke farger. Sammen skal vi dikte et eventyr og lage en animasjonsfilm. 13.oktober i Stavanger - Marianne Undheim, Kjersti B Ruud og Lisbeth K Gregersen 6.november i Troms\u00f8 \u2013 Therese Stensland,Kirketunet barnehage, Kjersti B Ruud og Lisbeth K Gregersen Kurs i digitale fortellinger 12.november i Oslo - Cathrine Darre, Kjersti B Ruud og Lisbeth K Gregersen Kurs: De minste barna i barnehagen Her kan du pr\u00f8ve ut ulike digitale verkt\u00f8y som du kan bruke med barna. Kan sm\u00e5 barn ta bilder selv? Hva er de miste barna opptatt av? \u00a0Ta med digitalt kamera og/eller nettbrett. \u00a0Dette vil v\u00e6re en workshop der du f\u00e5r pr\u00f8ve ut noe av det du l\u00e6rer. Sammen skal vi lage et prosjekt som heter \u201dmin kosebamse\u201d. La barna ta bilde av sin kosebamse, og ta de med p\u00e5 kurset. 14. oktober i Stavanger - Marianne Undheim, Kjersti B Ruud og Lisbeth K Gregersen 20.november i Troms\u00f8 - Marit K\u00e5resdatter Nilsen, Kirketunet barnehage, Kjersti B Ruud og Lisbeth K Gregersen 5. desember i Oslo - Cathrine Darre, Kjersti B Ruud og Lisbeth K Gregersen Kursene i Oslo vil holdes i Sentrets lokaler i Fridtjof Nansens plass 7 - 6etg. Kursene i Troms\u00f8 holdes i lokalene til Rom for L\u00e6ring, Killengrensgate. Kursene i Stavanger holdes i Sandvig\u00e5 7. \u200b Alle kursene starter kl. 9.00 og avsluttes kl.13.00 Det serveres en enkel lunsj. Bli med til Roma eTwinning arrangerer en \u00e5rskonferanse i Roma 27.-29. november. Hit kommer representanter fra alle deltakerlandene. Vi \u00f8nsker \u00e5 sette av noen plasser til nyregistrerte barnehagel\u00e6rere. Registrer deg p\u00e5 etwinning.net/no og bli med i trekningen. Vi betaler flyreisen og konferanseoppholdet. P\u00e5melding til kurs med dato og tema finner du her ved \u00e5 scrolle . Loading...", "title": "Meld deg p\u00e5 kurs om IKT i barnehagen"},
{"date": "01. september 2014", "content": "Senteret arrangerer og er samarbeidspartner p\u00e5 en rekke konferanser, workshoper og seminarer denne h\u00f8sten. Vi legger fortl\u00f8pende ut programmet og mer informasjon om arrangementene i v\u00e5r kalender. Her f\u00e5r du en smakebit p\u00e5 h\u00f8stens aktiviteter. OKTOBER Connected educator month Senter for IKT i utdanningen er samarbeidspartner i Connected educator month, et initiativ igangsatt av Kunnskapsdepartementet i USA. Gjennom hele oktober vil USA, Austratlia, New Zealand og Norge legge til rette for deling av aktiviteter som omhandler bruk av IKT i l\u00e6ring. M\u00e5lsetting er \u00e5 f\u00e5 flere l\u00e6rere til \u00e5 delta og v\u00e6re aktive p\u00e5 nett og utnytte mulighetene som finnes med digitale verkt\u00f8y. Senteret vil delta med praksiseksempler og e-l\u00e6ringskurs p\u00e5 spesifikke temaer som digital d\u00f8mmekraft. Workshops Teacher Gaming 9. og 10. oktober vil spillinteresserte barn, foreldre, l\u00e6rere og l\u00e6rerstudenter fylle senterets lokaler. Vi tilbyr workshops som Minecraft Edu, Kerbal Space Program , Game Star Mechanic , -\u00a0 et nettbasert verkt\u00f8y for \u00e5 l\u00e6re spilldesign og systemtenkning. \u00d8stlandsk l\u00e6restevne \u00d8stlandsk l\u00e6rerstevne samler \u00e5rlig skolefolk, barnehagepersonell og andre interesserte til kurs, orienteringer og dr\u00f8ftinger av aktuelle skole- og utdanningssp\u00f8rsm\u00e5l. Stevnet omfatter ogs\u00e5 en utstilling av l\u00e6remidler og undervisningsutstyr. Senteret deltar med flere seminarer og workshops om blant annet digital d\u00f8mmekraft og spillbasert l\u00e6ring. Se kurs oversikt p\u00e5 ostlandsklaererstevne.no NOVEMBER Spillforum 5. november inviterer senteret til \u00e5pent fagseminar, hvor vi lanserer veiledninger om spill laget i samarbeid med l\u00e6rere ved Nordahl Grieg vgs. Det blir demonstrasjoner og utpr\u00f8ving av ulike spill for deltakere. Mer informasjon kommer . Frokostseminar Senter for IKT i utdanningen arrangerer frokostseminar der vi k\u00e5rer av vinnere av Innovasjonsprisen 2015: L\u00e6ring med IKT. Senteret \u00f8nsker \u00e5 vise fram innovative skoler p\u00e5 verdens st\u00f8rste undervisnings- og teknologimesse BETT, og p\u00e5 v\u00e5rt frokostseminar vil flere skoler presentere hvordan de arbeider med ulike digitale l\u00e6ringsformer p\u00e5 sin skole. Mer informasjon kommer . Workshop om pedagogisk bruk av IKT i barnehagen I samarbeid med nettverket av innovative barnehager i Troms\u00f8-regionen, samt barnehagel\u00e6rerutdanningen ved Universitetet i Troms\u00f8 arrangerer Senter for IKT i utdanningen workshop om digitale verkt\u00f8y i barnehagen. Skolelederkonferansen - Skolen i digital utvikling Konferansen g\u00e5r av stabelen p\u00e5 Thon Hotel Arena i Lillestr\u00f8m 13.-14. november. Senter for IKT i utdanningen er samarbeidspartner p\u00e5 konferansen, og st\u00e5r klare for samtaler p\u00e5 stand i tillegg til flere foredrag i programmet. Lanseringsseminar for IEA ICILS 2013 P\u00e5 vegne av Utdanningsdirektoratet vil senteret den 20. november i samarbeid med Institutt for l\u00e6rerutdanning og skoleforskning ved Universitetet i Oslo, legge fram hovedresultatene fra den internasjonale ICILS-studien. I studien er den digitale kompetansen til norske ungdomsskoleelver m\u00e5lt, og sammenlignet med ungdomsskoleelever i 19 land. Studien gir ogs\u00e5 et godt bilde av skolene og l\u00e6rernes forutsetninger for \u00e5 ta i bruk digitale verkt\u00f8y i undervisningen. Norske resultater presenteres for seg, og sammenlignes med utvalgte land i studien. Mer informasjon kommer . Workshop om digital d\u00f8mmekraft og sosiale medier Senteret arrangerer workshop i Oslo om digital d\u00f8mmekraft og bruk av sosiale medier for nyutdannede l\u00e6rere og ansatte i l\u00e6rerutdanningen. Form\u00e5let er \u00e5 dele og utvikle l\u00e6ringsressurser til bruk i l\u00e6rerutdanningene. Workshopen tar for seg ulike dilemma en l\u00e6rer kan m\u00f8te p\u00e5 i sin yrkesut\u00f8velse. Mer informasjon kommer . IKT-plan konferansen Senter for IKT i utdanningen inviterer til den \u00e5rlige IKT-plan-konferansen 25. november med spesiell vekt p\u00e5 digital d\u00f8mmekraft. Mer informasjon kommer . ITEC-avslutningsseminar 26. november vil Senter for IKT i utdanningen, l\u00e6rere og skoleledere oppsummere prosjektet iTEC (Innovative Technologies for an Engaging Classroom), hvor m\u00e5let har v\u00e6rt \u00e5 pr\u00f8ve ut teknologi og metoder for fremtidens klasserom. Vi ser ogs\u00e5 framover n\u00e5r det gjelder teknologi og l\u00e6ring, og \u00e5pner senterets rom for lekbasert l\u00e6ring i Oslo. Mer informasjon kommer . DESEMBER Frokostseminar: Lansering av IKT-plan for barnehage Senteret lanserer IKT-plan for barnehage. Her f\u00e5r du konkrete eksempler p\u00e5 teknologibruk innenfor Rammeplan for barnehagen sine fagomr\u00e5der. Mer informasjon kommer .", "title": "Hva skjer h\u00f8sten 2014?"},
{"date": "27. august 2014", "content": "Treng du idear og inspirasjon til pedagogisk bruk av IKT i undervisninga? Sj\u00e5 disse fire kortfilmane. Det er Interactive Classroom Working Group som har produsert filmane til inspirasjon for l\u00e6rarar og l\u00e6rerutdannarar Interactive Classroom Working Group deler erfaringar og synleggjer korleis eit bredt spekter av teknologiar kan bidra til nye l\u00e6ringsprosessar i skulen. Arbeidsgruppa har planlagt \u00e5 lage ein rekke filmar. Dette er dei f\u00f8rste fire filmane som viser innovativ pedagogisk praksis, som har til hensikt \u00e5: Motivere og gi nye idear til bruk i undervisninga Vise varierte m\u00e5tar \u00e5 undervise og l\u00e6re p\u00e5 V\u00e6re inspirerande og praktisk retta Sj\u00e5 filmane p\u00e5 eun.org Arbeidsgruppa ligg under European Schoolnet, som Greta Gudmundsdottir fr\u00e5 Senter for IKT i utdanninga, er ein del av. Om European Schoolnet: European Schoolnet (EUN) er eit kunnskapsbyggjande nettverk av ulike offentlege utdanningseiningar fr\u00e5 31 europeiske land. M\u00e5let er \u00e5 formidle vidare teknologisk innovasjon til bruk i undervisning og l\u00e6ring i utdanningsl\u00f8pet for barn, unge, studentar, og l\u00e6rarar. Meir om European Schoolnet Foto: Lars \u00c5ke Andersen", "title": "Det interaktive klasserommet: Filmar til inspirasjon"},
{"date": "26. august 2014", "content": "Denne uken er det igjen duket for oppstart av den \u00e5rlige Manifest mot mobbing-kampanjen. Manifest mot mobbing skal bidra til at mobbing settes p\u00e5 den nasjonale agendaen, med lokal innsats. Partene i Manifest mot mobbing bist\u00e5r det lokale arbeidet blant annet gjennom \u00e5 sette \u00e5rlig fokus p\u00e5 omr\u00e5der som er sentrale i arbeidet mot mobbing. Tema for \u00e5rets kampanje er \u201dVoksne skaper vennskap p\u00e5 nett\u201d, og peker p\u00e5 at ved \u00e5 arbeide sammen for et godt oppvekst- og l\u00e6ringsmilj\u00f8 kan alle voksne v\u00e6re med p\u00e5 \u00e5 fremme gode relasjoner og et inkluderende felleskap. Kampanjestart 2014 blir markert p\u00e5 Bj\u00f8rnsletta Skole i Oslo, der b\u00e5de Statsminister Erna Solberg og Kunnskapsminister Torbj\u00f8rn R\u00f8e Isaksen vil v\u00e6re til stede. Senter for IKT i utdanningen mener det er viktig at voksne ansvarspersoner tar digital mobbing p\u00e5 alvor, og har derfor utarbeidet en veileder til foreldrem\u00f8ter om temaet digital mobbing. - Vi vet at et godt l\u00e6ringsmilj\u00f8 og trygge omgivelser er utslagsgivende for elevenes resultater, og det er derfor viktig \u00e5 bidra til at barn og unge f\u00e5r gode opplevelser ogs\u00e5 n\u00e5r de er p\u00e5 Internett. Et godt skolemilj\u00f8 og gode voksne rollemodeller er viktig for \u00e5 komme mobbing til livs, sier Karoline T\u00f8mte, prosjektleder for Du bestemmer. Du bestemmer er et undervisningsopplegg om personvern og digital d\u00f8mmekraft for elever i alderen 6-18 \u00e5r. Nettressursen\u00a0 inneholder filmer, fagtekster, diskusjonsoppgaver, historier fra virkeligheten og mye annet om hva man b\u00f8r tenke p\u00e5 n\u00e5r man bruker mobil og Internett. G\u00e5 til du bestemmer.no Veileder for foresatte , utarbeidet i samarbeid Foreldreutvalget for grunnoppl\u00e6ringen (FUG) Du bestemmer om digital mobbing for mellomtrinnet Du bestemmer om digital mobbing for ungdomstrinnet og vgs Mer informasjon om Manifest mot mobbing, samt ressurser til bruk i barnehage og skole Partene i Manifest mot mobbing er regjeringen, KS, Utdanningsforbundet, Fagforbundet, Norsk Skolelederforbund, Skolenes landsforbund, Foreldreutvalget for grunnoppl\u00e6ringen og Foreldreutvalget for barnehager og Sametinget. Tidsperioden er 2011-2015. Utdanningsdirektoratet er sekretariat for Manifest mot mobbing. Foto: Thinkstockphotos.com", "title": "Manifest mot mobbing"},
{"date": "19. august 2014", "content": "Tilbud til ungdomsskoleelever med behov for ekstra st\u00f8tte i matematikk. L\u00e6r mer om DVM Dette er et tilbud til elever p\u00e5 9. trinn som st\u00e5r i fare for \u00e5 f\u00e5 lavere karakter enn 3. Ved \u00e5 f\u00e5 l\u00e6restoffet bedre tilpasset kan elevene lettere \u00f8ke sin forst\u00e5else og motivasjon for faget. Omlag 650 elever tilbys plass dette skole\u00e5ret og det er gratis \u00e5 delta. I DVM-U tilbyr vi: 1. Matematikkundervisning p\u00e5 nett som er spisset mot m\u00e5lgruppen: Nettundervisning og nettressurser som legger vekt p\u00e5 matematisk forst\u00e5else og s\u00f8ker \u00e5 tette l\u00e6ringshull innen temaene heltall, desimaltall, br\u00f8k og prosent. Alternative tiln\u00e6rminger til matematikk gjennom regning og matematikk i fris\u00f8r- og brannyrket fra autentiske arbeidssituasjoner. Visuelle hjelpemidler som bl.a. filmer, animasjoner og interaktive appleter som illustrerer matematiske fenomener og problemer p\u00e5 en ny m\u00e5te. Eksempler p\u00e5 innhold i DVM-U 2. Hjelp til organisering av den tilpassede undervisningen for denne m\u00e5lgruppen: Hvordan kan l\u00e6reren legge til rette for nettundervisning for enkeltelever samtidig som klassen holder p\u00e5 med annet stoff? Hvordan kan nettportalen brukes til omvendt undervisning? 3. DVM tilbyr leksehjelp p\u00e5 nett, som eleven kan henvende seg til for faglig hjelp b\u00e5de p\u00e5 dag- og kveldstid. 4. DVM tilbyr nettundervisning i form av oppdrag som deltakerne l\u00f8ser sammen med medelever i et virtuelt klasserom. Kurs 5. Vi tilbyr kurs for l\u00e6rerne som deltar i DVM-U. Kurset vil omhandle b\u00e5de tanken/ideen bak DVM-U, hva ressursen konkret inneholder og hvordan l\u00e6rere kan bruke den til reell differensiering. DVM-prosjektet dekker reise og dagspakke for deltagende l\u00e6rer (begrenset antall plasser). 6. Vi tilbyr nettbaserte m\u00e5nedlige fagm\u00f8ter for deltakende l\u00e6rere. Hva vi \u00f8nsker Vi \u00f8nsker at flest mulig ungdomsskoler og matematikkl\u00e6rere p\u00e5 9. trinn fra din kommune deltar i pilotutpr\u00f8vingen, slik kan vi kan bygge et nettverk rundt DVM-U og f\u00e5 til et godt samarbeid for \u00e5 kunne forbedre l\u00f8sningen kontinuerlig. Hva kommunen m\u00e5 stille med 1. \u00a0At ungdomsskolen stiller med l\u00e6rer(e) p\u00e5 kurs p\u00e5 Gardermoen tirsdag 16.9. 2. \u00a0At ungdomsskolen har n\u00f8dvendig IKT-infrastruktur (datamaskin med en nyere nettleser, hodetelefoner og god internettforbindelse) . 3. L\u00e6reren m\u00e5 s\u00f8rge for \u00e5 skrive en DVM-U-kontrakt med eleven (IKT-senteret lager kontrakten). Dersom du \u00f8nsker \u00e5 gi dette tilbudet til dine elever eller \u00f8nsker mer informasjon tar du kontakt p\u00e5 f\u00f8lgende e-post adresse: dvminfo@iktsenteret.no P\u00e5meldingsfrist 5. september, ut fra f\u00f8rste man til m\u00f8lla prinsippet.", "title": "Ledige plasser i Den virtuelle matematikkskolen"},
{"date": "18. august 2014", "content": "Abdul Chohan \u00e5pner Senter for IKT i utdanningens konferanse om nettbrett i skolen 25. september, og bringer med seg en sv\u00e6rt interessant historie om skoleutvikling og teknologi. Chohan er direkt\u00f8r ved Essa Academy i Bolton (UK), en skole hvor en negativ utvikling ble snudd til oppsiktsvekkende resultater. Mange elever slet med spr\u00e5klige og kulturelle utfordringer, og skolen ble foresl\u00e5tt nedlagt. I stedet ble ny ledelse ansatt, som fikk handlingsfrihet til \u00e5 utforme den nedslitte skolebygningen p\u00e5 ny, og legge vekt p\u00e5 l\u00e6ringsst\u00f8ttende teknologi. Alle 900 elever er i dag utstyrt med nettbrett, og lager sine egne interaktive l\u00e6reb\u00f8ker, best\u00e5tt-andelen har steget fra 28 prosent til over 95 prosent. For Chohan og skolens ledelse var fleksibiliteten og mulighetene ved \u00e5 bruke apper og iTunes U som plattform avgj\u00f8rende n\u00e5r de valgte teknologi. Men teknologien er bare en del av suksesshistorien til Essa Academy. Skolen har ikke adskilte omr\u00e5der for l\u00e6rere eller elever, og bygningenes design er utformet for \u00e5 skape god arbeidsflyt med teknologi og l\u00e6ring for det 21. \u00e5rhundre. Man har bevisst valgt bort interaktive tavler, og bruker i stedet tv-skjermer og Apple TV. - De interaktive tavlene er jo sv\u00e6rt sjelden interaktive i ordets rette forstand, mener Chohan. - Det gir et helt annet engasjement hos elevene n\u00e5r vi legger vekt p\u00e5 \u00e5 dele presentasjoner, jobbe med omvendt undervisning, og gi elevene stor frihet til \u00e5 finne fram til ressurser og apper p\u00e5 egen h\u00e5nd. Nettbrettene brukes ogs\u00e5 av andre familiemedlemmer hjemme hos elevene. Dette er en gjennomtenkt strategi fra Essa Academy, som \u00f8nsker \u00e5 involvere hele lokalsamfunnet. Skolens iTunes U-klasser er ogs\u00e5 \u00e5pent tilgjengelige. Skolens rektor, Showk Badat, ble i sin tid som elev nektet av sine foreldre \u00e5 g\u00e5 p\u00e5 skolen. I dag har Essa Academy mottatt flere utmerkelser for sitt arbeid, og skoler fra hele verden kommer p\u00e5 bes\u00f8k for \u00e5 bli inspirert. Chohans \u00e5pningsforedrag p\u00e5 konferansen er kalt \u201dThe future is not what it used to be\u201d. - I tillegg til \u00e5 fortelle om hvordan vi snudde utviklingen p\u00e5 Essa Academy, fra et sv\u00e6rt vanskelig utgangspunkt, skal jeg vise hvilken rolle nettbrett og mobil teknologi har spilt for skolens resultater og elevenes engasjement og selvf\u00f8lelse, og hvordan \u00f8konomi og administrasjon har blitt styrket av utviklingen, forteller Chohan. Chohan er i dag tilknyttet flere skoleprosjekter internasjonalt som konsulent. K onferansen er fulltegnet.", "title": "Abdul Chohan \u00e5pner senterets nettbrettkonferanse"},
{"date": "07. august 2014", "content": "- Jeg anbefaler andre \u00e5 s\u00f8ke, for selv om du m\u00e5 bruke litt av fritiden din for \u00e5 gjennomf\u00f8re matteskolen s\u00e5 f\u00e5r du et godt forsprang \u00e5ret etter, sier Malene T\u00f8rnkvist (bildet) ved Haumyrheia skole i Kristiansand som gjennomf\u00f8rte DVM i fjor. Elever p\u00e5 ungdomstrinnet har ogs\u00e5 i \u00e5r mulighet \u00e5 ta matematikk p\u00e5 h\u00f8yere niv\u00e5 gjennom Den virtuelle matematikkskolen. Er du interessert i \u00e5 delta som elev eller kjenner en elev som \u00f8nsker \u00e5 delta? Ta kontakt med din skole! Senter for IKT i utdanningen s\u00f8ker n\u00e5 flere elever p\u00e5 ungdomstrinnet som trenger st\u00f8rre utfordringer i matematikk. Dette er elever som er modne for faglige utfordringer utover det de m\u00f8ter i grunnskolen. Elevene vil f\u00e5 tilbud om \u00e5 f\u00f8lge l\u00e6replanen for Matematikk 1T fra videreg\u00e5ende oppl\u00e6ring gjennom skole\u00e5ret. For disse elevene vil DVM fungere som et undervisningstilbud med l\u00e6rer og i samhandling med andre, uavhengig av geografisk tilh\u00f8righet. Ved \u00e5 gjennomf\u00f8re dette kurset f\u00e5r eleven standpunktkarakter og muligheten til \u00e5 ta eksamen. Nettbasert matematikkundervisning - Jeg er flink i matte, og jeg ser mulighetene til \u00e5 f\u00e5 en god jobb hvis jeg klarer \u00e5 utnytte det talentet p\u00e5 en god m\u00e5te. Jeg tok DVM med tanke p\u00e5 framtiden, jeg har lyst til \u00e5 bli veldig god i matte, forteller Gulleik Lundtorp Olsen ved Breilia skole i Hammerfest som fulgte DVM-undervisningen i fjor. Elever som har h\u00f8y m\u00e5loppn\u00e5else i matematikk f\u00e5r ogs\u00e5 i \u00e5r mulighet til \u00e5 delta i nettbasert matematikkundervisning p\u00e5 videreg\u00e5ende niv\u00e5. De m\u00f8tes to ganger i uken i et virtuelt klasserom med egen l\u00e6rer. - S\u00e5 lenge jeg m\u00f8tte opp til de avtalte tidspunktene, styrte jeg det meste av matteundervisningen min selv. Jeg m\u00e5tte planlegge tiden godt, men l\u00e6rte veldig mye fordi jeg fokuserte p\u00e5 nettopp det - \u00e5 l\u00e6re mye. Jeg la opp min egen timeplan og pr\u00f8vde \u00e5 bruke minst mulig av fritiden min; jeg jobbet for eksempel med DVM p\u00e5 skolen mens de andre fulgte ordin\u00e6r matteundervisning, forklarer Olsen. Allsidig og niv\u00e5tilpasset matematikkundervisning I undervisningen benyttes metodikken \"flipped classroom\". - Det var nytt \u00e5 jobbe med omvendt undervisning, men muligheten til \u00e5 se undervisningen p\u00e5 nytt i etterkant p\u00e5 nett var fin, forteller Gulleik Lundtorp Olsen. - Eleven arbeider hjemme ved hjelp av undervisningsvideoer som de kan se i sitt eget tempo. Dette frigj\u00f8r mer tid i klasserommet til aktivitet og diskusjon og til mer veiledning av elevene, forklarer Frode L\u00f8bersli, prosjektleder for Den virtuelle matematikkskolen ved Senter for IKT i utdanningen. DVM startet utpr\u00f8ving august 2013 med 1000 elever. Prosjektet hadde stor p\u00e5gang og blir videref\u00f8rt i skole\u00e5ret 2014/2015. Deltakelse i prosjektet medf\u00f8rer flere gevinster for elevene: F\u00e5r faglige utfordringer M\u00f8ter elever p\u00e5 samme faglige niv\u00e5. Forserer utdanningen ved \u00e5 fullf\u00f8re matematikk 1T F\u00e5r st\u00f8rre kjennskap til digitale ressurser i matematikk \u00d8kt digital kompetanse Dette er DVM: Senter for IKT i utdanningen tilbyr i Den virtuelle matematikkskolen (DVM) niv\u00e5tilpasset nettbasert undervisning for elever p\u00e5 ungdomstrinnet som enten trenger mer st\u00f8tte eller st\u00f8rre utfordringer i matematikkfaget. Den virtuelle matematikkskolen er planlagt og gjennomf\u00f8res i samarbeid med Matematikksenteret, p\u00e5 oppdrag av Kunnskapsdepartementet. Hensikten er \u00e5 innhente erfaringer og gi anbefalinger til Kunnskapsdepartement i vurdering av et permanent nasjonalt tilbud. Prosjektet videref\u00f8res dette \u00e5ret mens Kunnskapsdepartementet vurderer om dette skal bli et permanent tilbud. I det virtuelle klasserommet m\u00f8tes elevene uavhengig av bosted. Elevene oppfordres til \u00e5 samhandle gjennom chat, forum, videokonferanser med medelever, nettl\u00e6rere og mentorer. DVM gir nye og alternative tiln\u00e6rminger til matematikkfaget. DVM ble k\u00e5ret til Best academic solution p\u00e5 eLearning SolutionFest 2014, en stor utdanningskonferanse i USA. Disse fylkene med f\u00f8lgende videreg\u00e5ende skoler, deltar i DVM denne perioden: Buskerud (Kongsberg VGS.) Finnmark (Nordkapp martime fagskole VGS) Hedmark (Elverum VGS og Hamar Katedral) Hordaland (B\u00f8mlo VGS) M\u00f8re og Romsdal (Fagerlia VGS) Nordland\u00a0 (Vest-Lofoten VGS) Nord-Tr\u00f8ndelag\u00a0 (Olav Duun VGS) Oppland\u00a0 (Nord-Gudbrandals VGS) Rogaland\u00a0 (Sandnes VGS) S\u00f8r-Tr\u00f8ndelag (Strinda VGS) Troms (Kongsbakken VGS) Vestfold (Horten VGS) Kjenner du til elever p\u00e5 ungdomstrinnet med god kapasitet og h\u00f8y m\u00e5loppn\u00e5else i matematikk? Ta kontakt med din fylkeskommune eller ungdomskole, eller henvende deg direkte til oss p\u00e5 e-post: dvminfo@iktsenteret.no", "title": "S\u00f8ker ungdomsskoleelever til virtuell matematikkskole"},
{"date": "06. august 2014", "content": " Min tur til Finnmark viste b\u00e5de engsjerte og dyktige barnehagel\u00e6rere, styrere og utdannere som er positive til \u00e5 bruke IKT som et pedagogisk virkemiddel. Utfordringene ligger spesielt i infrastruktur og tilgang til Internettet. V\u00e5ren 2014 bes\u00f8kte jeg barnehagel\u00e6rerutdanningen p\u00e5 UIT, campus Alta og to barnehager i Finnmark. En i Alta og en i Honningsv\u00e5g. Uit Norges Arktiske universitet, campus Alta. Som nasjonalt senter hadde vi etter hvert f\u00e5tt en oversikt over det som skjedde i barnehagesektoren og i utdanningene n\u00e5r det gjelder bruk av IKT som pedagogisk verkt\u00f8y. Men hva som skjedde i Finnmark hadde vi ikke like god innsikt i. Derfor ble det satt av tid til bes\u00f8k til UIT, Campus Alta, Sentrum barnehage i Alta og Storbukt barnehage i Honningsv\u00e5g. Konklusjon etter turen er at alle jeg m\u00f8tte p\u00e5 turen var bevisste og reflekterte, og \u00f8nsket \u00e5 bruke IKT p\u00e5 en god m\u00e5te b\u00e5de overfor studentene og overfor barna i barnehagen. Det som stoppet dem og som gjordet dette utfordrende var penger til innkj\u00f8p, innfrastuktur som tr\u00e5dl\u00f8st nett, personvern og sikkerhet. I Barnehagemonitor som er en unders\u00f8kelse om barnehagens digitale tilstand, viser det seg at i tilegg til disse utfordringene, sier informantene at de ser det som sv\u00e6rt utfordrende \u00e5 implementere IKT fordi: D\u00e5rlig \u00f8konomi Behov for \u00f8kt kompetanse p\u00e5 omr\u00e5det Teknisk kompetanse For lite utstyr i barnehagen Utstyret har for d\u00e5rlig kvalitet Manglede interesse og nysgjerrighet blant personalet Sentrum barnehage i Alta som er en kommunal barnehage fra 1973, har siden oppstart hatt fotoapparat, og arbeidet med \u00e5 dokumentasjon med dette som verkt\u00f8y. I dag har de digitale tavler p\u00e5 alle avdelinger, som viser bilder fra de ulike aktivitene og den l\u00e6ringen som skjer. De har sm\u00e5 barne-PC\u00b4er som er tilgjengelige, slik at barna kan benytte seg av dem til enhver tid. Her finnes ogs\u00e5 sm\u00e5 tilpassede pc-bord som kan sl\u00e5s opp mot veggen n\u00e5r de ikke er i bruk. De er b\u00e5de digital og analog i Sentrum barnehage. Inntrykket er at de har en bevisst tanke med det de fortar seg, og er beriket med en engasjert og kunnskapsrik leder som ogs\u00e5 har utdanning innen IKT. De opplever det som utfordrende at de ikke f\u00e5r tillatelse til \u00e5 bruke Internett p\u00e5 Ipod, Ipad eller mobil. Dette opplever de hemmer dem i deres arbeid. De er mange ansatte, og de fleste er engasjerte og nysgjerrige p\u00e5 \u00e5 bruke digitale verkt\u00f8y p\u00e5 en god og pedagogisk m\u00e5te. Sentrum barnehage er ogs\u00e5 en praksisbarnehage og tar imot praksisstudenter fra UIT, campus Alta. P\u00e5 campus i Alta m\u00f8ter jeg sv\u00e6rt engsjerte og ivrige studieledere og l\u00e6rere. De har v\u00e6rt n\u00f8dt til \u00e5 implementere IKT som et verkt\u00f8y p\u00e5 et tidlig tidspunkt, fordi de har fleksible l\u00e6rerutdanninger hvor mye av undervisningen foreg\u00e5r p\u00e5 nett. I fagene kunst og h\u00e5ndverk har de i mange \u00e5r arbeidet med uttrykk som kombinerer materiale og nett. De opplever at de har utstyret som skal til for \u00e5 implementere IKT som et verkt\u00f8y for studentene, men ogs\u00e5 for gi studentene praksisoppgaver med IKT-perpektiv. Utfordringen ligger i at mange av barnehagene ikke har det som skal til av utstyr eller infrastruktur for \u00e5 gi studentene oppgaver som krever digitale verkt\u00f8y. Storbukt barnehage i Honningsv\u00e5g var siste stoppested p\u00e5 rundturen. Der m\u00f8tte jeg en egansjert leder som f\u00f8rst uttalte at de ikke jobbet s\u00e5 mye med digitale verkt\u00f8y. Personalrommet i Storbukt barnehage innholder mye digitalt utstyr som Pc\u00b4er, digitale kamera, lamineringsmaskin. kopieringsmaskin, prosjektor og annet. Omvisningen i barnehagen viste at de hadde mye utstyr og at de jobbet godt med \u00e5 implementere IKT som et pedagogisk verkt\u00f8y men ogs\u00e5 i sin egen utf\u00f8relse av jobben. Alle de pedagogiske lederne hadde PCer, og barnehagen hadde ogs\u00e5 prosjektor, digitale tavler, digitale kameraer, cd-spiller, mobiletelefon og videospiller, alts\u00e5 alt som skal til for \u00e5 jobbe med digitale verkt\u00f8y p\u00e5 en god og pedagogisk m\u00e5te. Det de savnet var kurs og mer kompetanse p\u00e5 omr\u00e5det. Med mer kompetanse ville det kanskje lettere \u00e5 se muligheter til tross for mangel p\u00e5 nett i avdelingene. Styrer fortalte ivrig om hvordan de hadde brukt en hel planleggingsdag til \u00e5 jobbe med blant annet hjemmesiden til barnehagen. Hun syntes det var viktig \u00e5 kompensere deres innsats med \u00e5 oppdatere hjemmesiden utover arbeidstid med avspasering. Slike bevisste ledere er med p\u00e5 \u00e5 motivere ansatte til \u00e5 gj\u00f8re en ekstra innsats og se muligheter i stedet for begrensninger. Tydelige og bevisste ledere er et viktig verkt\u00f8y n\u00e5r en skal engasjere og inspirere ansatte til \u00e5 bruke digitale verkt\u00f8y b\u00e5de i barnehagen og i utdanningene. Det er ogs\u00e5 viktig med ildsjeler som er nysgjerrige og som inspirerer de andre kolleganene, og som s\u00f8rger for kurs og kompetanseheving for de som \u00f8nsker det. Til slutt er det som vi ser her spesielt viktig at innfrastruktur fungerer og at internett er tilgjengelig. Dersom de arbeider med et prosjekt med barna, og trenger \u00e5 s\u00f8ke opp viktig informasjon om det de arbeider med, kan gl\u00f8d og iver dempes dersom de m\u00e5 vente til styrers kontor og nettverk blir ledig. Senter for IKT`s barnehagemonitor viser at hele 61% av personalet i barnehagen bruker digitale verkt\u00f8y i lek og l\u00e6ring sammen med barn. De begrunner at de gj\u00f8r det fordi barna er interesserte og nysgjerrige p\u00e5 teknologien. Da er det klart at kommuner og private eiere m\u00e5 legge til rette for n\u00f8dvendig kompetanseheving, riktig utstyr og infrastruktur!", "title": "Digital rundtur i Finnmark"},
{"date": "09. juli 2014", "content": "Nettstedet Minstemme.no ble utviklet av Senter for IKT i utdanningen som Kunnskapsdepartementets gave til norske barnehagebarn og skoleelever i forbindelse med stemmerettsjubileet i fjor og grunnlovsjubileet i \u00e5r. Nettstedet har l\u00e6ringsressurser om demokrati, likestilling og beslektede temaer. N\u00e5 som hovedfeiringen av grunnlovsjubileet er over, har vi spurt brukerne hvordan de liker Min stemme og hvordan de bruker nettstedet. Her er noen av svarene. Bruken Blant respondentene er det 56% av l\u00e6rerne som har brukt Min stemme og 42% av de barnehageansatte. I skolen er det i fagene norsk og samfunnsfag Min stemme har v\u00e6rt brukt mest. Grunnlovsjubileet og 17. mai var, ikke overraskende, de viktigste foranledningene for \u00e5 ta Min stemme i bruk. Ellers var det mange i skolen, s\u00e6rlig videreg\u00e5ende, som brukte Min stemme i forbindelse med stortingsvalget. I barnehagen var ressursene til FN-dagen popul\u00e6re. Naturlig nok var tekst det viktigste medium, med fagressurser og oppgaver spredt p\u00e5 11 temaer og en lang rekke kompetansem\u00e5l. Filmene vi tilbyr var popul\u00e6re i skolen og fotografier og tegninger i barnehagen. 22% av l\u00e6rerne har brukt \u00e9n eller flere av quizene som tilbys. Kvalitet og brukervennlighet Vi var glade for at bare 2% av brukerne i skolen og ingen i barnehagen synes Min stemme er vanskelig \u00e5 bruke. \u00a0Mange av dem trekker frem at Min stemme er oversiktlig, relevant og aktuell. En annen god nyhet er at s\u00e5 \u00e5 si alle brukerne er enige i at det er godt innhold, at de liker nettstedet og vil anbefale det til kolleger. Fremtiden Selv om hovedfeiringen av grunnlovsjubileet er over, er Min stemme fremdeles aktuelt i en rekke fag. Vi kommer til \u00e5 fortsette \u00e5 legge ut nye og spennende ressurser i alle fall frem til nytt\u00e5r. Nettstedets videre skjebne blir sannsynligvis avklart n\u00e5r statsbudsjettet legges frem i oktober. Over 80% av respondentene sier det er sv\u00e6rt eller ganske sannsynlig at de vil bruke Min stemme dersom nettstedet lever videre etter at jubileene er over.", "title": "Gode brukertall og tilbakemeldinger til Minstemme.no"},
{"date": "16. juni 2014", "content": "Med l\u00e6ringsressurser om demokrati og deltakelse har Minstemme.no bidratt til feiring av grunnlovsjubileet  i barnehager og skoler. Nettstedet er like aktuelt ogs\u00e5 etter denne markeringen. Minstemme.no er kunnskapsdepartementets gave til norske barnehagebarn og skoleelever i forbindelse med stemmerettsjubileet og grunnlovsjubileet. L\u00e6rer Anders Tr\u00f8an har brukt Minstemme.no p\u00e5 4. trinn p\u00e5 Brundalen skole i Trondheim. Elevene hans har ogs\u00e5 bidratt med digitale fortellinger med hendelsene i 1814 som tema. \u2013 Det er veldig enkelt \u00e5 finne oppgaver p\u00e5 nettsiden som passer til undervisningen i flere fag, forteller Tr\u00f8an. \u2013 Som l\u00e6rer er det viktig for meg \u00e5 skape variasjon i undervisningen, engasjere elevene i l\u00e6ringen, og unng\u00e5 at de bare sitter og reproduserer kunnskap. Minstemme.no fungerer fint fordi det er mange oppgaver som er \u00e5pne i formen, og som lar elever l\u00f8se dem p\u00e5 m\u00e5ter de selv \u00f8nsker. Dette er noe som gir grobunn for mestringsf\u00f8lelse, fortsetter han. Fakta om minstemme.no L\u00e6rere kan finne l\u00e6ringsressurser etter alderstrinn, fag og kompetansem\u00e5l. Du finner ressurser innenfor fagene norsk, samfunnsfag, historie, RLE, religion og etikk, geografi, sosialkunnskap, politikk og menneskerettigheter, demokrati i praksis, internasjonalt samarbeid og sosiologi og sosialantropologi. Nettstedet byr p\u00e5 videoer, oppgaver, tekster, quizer, konkurranser m.m. og spenner over verdier som likestilling, demokrati, frihet og menneskerettigheter. Til sammen finnes det 350 oppgaver og 500 fagressurser og nye kommer stadig til. L\u00e6ringsressursene har blitt til p\u00e5 dugnad:\u00a0 Over 30 samarbeidspartnere, blant annet NRK Skole, Store norske leksikon, Stortinget, Eidsvoll 1814, Barneombudet og Redd barna, har bidratt med innhold. Nettstedet har hatt over 1 million sidevisninger. Redaksjonen til Minstemme.no har satt ressursene inn i en pedagogisk kontekst og tilpasset dem til m\u00e5lgruppen der det har v\u00e6rt n\u00f8dvendig. Redaksjonen har ogs\u00e5 utviklet ressurser og oppgaver og har arrangert debatter og konkurranser. Nettstedet har hatt over 1 million sidevisninger. Foto: Geir Halvorsen (CC-lisens p\u00e5 Flickr).", "title": "Vellykket grunnlovsfeiring med Minstemme.no"},
{"date": "11. juni 2014", "content": "B\u00e5de Tallinn, Gdansk, Konya, Korfu og Ljubljana byr p\u00e5 spennende kurs i h\u00f8st Gdansk i Polen den 11.- 14. september. Tema er prosjektsamarbeid med land i eTwinning Plus - Armenia, Aserbadsjan, Moldova, Georgia, Ukraina og Tunis . Et annet fokus vil v\u00e6re p\u00e5 sikker bruk av nettet - eSafety. I tillegg til eTwinninf Plus-landene kommer det deltakere fra ca 10 andre europeiske land. M\u00e5lgruppe er l\u00e6rere med elever p\u00e5 12 \u00e5r og oppover. Konya i Tyrkia den 18.-20. september. Tema: Intercultural Understanding and eTwinning. M\u00e5lgruppe er l\u00e6rere i videreg\u00e5ende oppl\u00e6ring. Tallinn i Estland den 25. - 28.september. Tema er koding. Mer informasjon finner du her. Ljubljana i Slovenia 2. - 4. oktober. Tema: Game based learning. M\u00e5lgruppe er l\u00e6rere med elever 12+ og som underviser i spr\u00e5k og/eller gym. Korfu i\u00a0 Hellas 2. - 4.oktober. Tema:\u00a0 Art and Culture. M\u00e5lgruppe er l\u00e6rere i grunnskolen med fagene kunst og h\u00e5ndverk og musikk Felles for alle seminarene er: - Arbeidsspr\u00e5k engelsk - Faglig p\u00e5fyll - Innf\u00f8ring i hvordan jobbe med prosjekt i eTwinning-portalen - Nettverksbygging - Partners\u00f8k for prosjektjobbing - Hjelp til \u00e5 komme i gang med et prosjekt - Sosialt samv\u00e6r Det forventes at alle deltakerne finner en partner og starter et prosjekt i l\u00f8pet av neste skole\u00e5r. eTwinning Norge dekker flyreise og konfranseopphold. Eventuelle andre utgifter og behov for vikar m\u00e5 dekkes av den enkelte skoleeier Sp\u00f8rsm\u00e5l rettes til Lisbeth K Gregersen- +4790522914 eller lkg@iktsenteret.no", "title": "eTwinning-seminar i september/oktober"},
{"date": "06. juni 2014", "content": "Verkt\u00f8yet \u201dKarakterkalkulator\u201d p\u00e5 utdanning.no vant 2. plassen som beste digitale suksesshistorie under DIFIs Digitaliseringskonferanse 5. juni. G\u00e5 til karakterkalkulatoren >> Direktoratet for forvaltning og IKT (DIFI) arrangerer \u00e5rlig Digitaliseringskonferansen, som er en m\u00f8teplass for alle som er opptatt av digitalisering i offentlig sektor. Helsedirektoratets \u201de-resept\u201d gikk av med seieren, mens senterets Karakterkalkulator fikk en god 2. plass som beste offentlige digitale suksesshistorie. P\u00e5 tredje plass kom Evry for \u201dByluft i Bergen\u201d. - Det er fantastisk \u00e5 bli nominert og havne p\u00e5 en 2. plass i en slik konkurranse n\u00e5r vi konkurrer mot digitale tjenester utviklet av statsgiganter med mye mer ressurser, sier Mona Mathisen, avdelingsdirekt\u00f8r i Senter for IKT i utdanningen. Karakterkalkulatoren gj\u00f8r det mulig for elever \u00e5 se hvilke karakterer de m\u00e5 ha og hvilke fag de m\u00e5 velge p\u00e5 videreg\u00e5ende for \u00e5 komme inn p\u00e5 det studiet de \u00f8nsker. - Tjenesten er et resultat av ekte teamarbeid mellom programmerere og redaksjonsmedarbeidere, og i tett dialog med brukerne, legger Mathisen til. Se presentasjonen av Karakterkalkulator p\u00e5 veilederforum.no >>", "title": "Karakterkalkulator \u2013 en digital suksesshistorie"},
{"date": "05. juni 2014", "content": "Seminar i Tallinn for grunnskolel\u00e6rere 25.-28. september eTwinning - Estland inviterer til arbeidsseminar hvor koding st\u00e5r p\u00e5 programmet. Arbeidsspr\u00e5k er engelsk. Det vil delta l\u00e6rere fra hele Europa. Arbeidsseminaret er en unik mulighet til \u00e5 bli bedre kjent med eTwinningportalen og de mulighetene som ligger der, f\u00e5 faglig p\u00e5fyll og nettverksbygging for samarbeid og erfaringsutveksling. Short description of PDW (Professional Development Workshop): Today, when technology surrounds us everywhere it is important that young pupils could also see behind technology - how different programmes and applications are created and how they function.\u00a0 One way to do it is to provide them with basic knowledge about coding and even better to give them a possibility to code themselves. Coding can be integrated into school curriculum and different subjects. The aim of the PDW is to show how coding can be integrated into everyday school curriculum and how pupils\u00a0 themselves can create different games, applications and how teachers can support them. One of the objectives of the PDW is to set up eTwinning projects so that pupils\u00a0 from different countries work together\u00a0 in international teams and\u00a0 create different applications and games. Praktisk informasjon: eTwinning-Norge dekker flyreise og konferanseopphold. Skoleeier m\u00e5 dekke eventuelle andre utgifter som vikar etc. Deltaker forplikter seg til \u00e5 finne en samarbeidspartner og gjennomf\u00f8re et prosjekt i l\u00f8pet av neste skole\u00e5r. S\u00f8knadsfrist 30. juni 2014 Sp\u00f8rsm\u00e5l kan rettes til Lisbeth Knutsdatter Gregersen - lkg@iktsenteret.no eller 90522914 S\u00f8k om \u00e5 f\u00e5 delta her: Loading...", "title": "L\u00e6r ungene koding"},
{"date": "04. juni 2014", "content": "Spennende tilbud for registrerte eTwinninere denne h\u00f8sten Hvert \u00e5r arrangeres over 20 ulike arbeids- og kontaktseminar rundt om i Europa. Registrerte eTwinning-medlemmer har anledning til \u00e5 s\u00f8ke om \u00e5 f\u00e5 delta p\u00e5 de arrangementene som passer deres elevgruppe og fag. Nasjonal st\u00f8ttetjeneste for eTwinning i Norge dekker flyreise og konferanseopphold. Alle seminarene tilbyr faglig oppdatering, innf\u00f8ring i bruk av eTwinning-portalen med partners\u00f8k, prosjektideer og verkt\u00f8y for samhandling, samt sosialt samv\u00e6r og nettverksbygging. Alle deltakere forplikter seg til \u00e5 finne en partner og starte et prosjekt i l\u00f8pet av skole\u00e5ret. Invitasjon til de ulike arrangementene vil legges ut fortl\u00f8pende p\u00e5 sidene til Senter for IKT i utdanningen.Arbeidsspr\u00e5k er engelsk n\u00e5r annet ikke er oppgitt. Invitasjon til seminarene legges ut fortl\u00f8pende med s\u00f8knadsskjema og frister for \u00e5 s\u00f8ke. Nordisk kontaktseminar p\u00e5 Island, 28.-31.august. M\u00e5lgruppe er l\u00e6rere med elever p\u00e5 ungdomstrinnet. Arbeidsspr\u00e5k er eget morsm\u00e5l. Tema er Demokrati og aktivt medborgerskap. Kontaktseminar i Gdansk, Polen, 11.-13.september. M\u00e5lgruppe er alle l\u00e6rere. Tema er prosjektjobbing og eSafety . Arbeidsspr\u00e5k er engelsk. Seminaret gir mulighet til \u00e5 treffe l\u00e6rere fra eTwinning pluss-landene og starte prosjekter med dem. Kontaktseminar i Konya, Tyrkia, 18.-20.september. M\u00e5lgruppe er l\u00e6rere p\u00e5 ungdomstrinnet og i videreg\u00e5ende oppl\u00e6ring.Tema er Intercultural understanding and eTwinning Arbeidssseminar i Tallinn, Estland 25. - 28. september. M\u00e5lgruppe er l\u00e6rere med elever i grunnskolen. Tema er koding . Arbeidsseminar p\u00e5 Korfu, Hellas 2. -4.oktober. Tema er: Professional Development Workshop (PDW) on culture for teachers of Art . M\u00e5lgruppe er l\u00e6rere i grunnskolen med fagene kunst, musikk og drama. Kontaktseminar i Ljubljana, Slovenia 2.-4.oktober. M\u00e5lgruppe er spr\u00e5k- og gyml\u00e6rere p\u00e5 ungdomstrinnet og i videreg\u00e5ende oppl\u00e6ring. Tema er Game based learning. Arbeidsseminar i Porto, Portugal 6. -9. november. Tema er Closing the Gap between Family and School: the role of digital technologies . M\u00e5lgruppe er l\u00e6rere fra hele grunnoppl\u00e6ringen med noe kompetanse p\u00e5 bruk av IKT-verkt\u00f8y. Kontaktseminar i Fribourg, Sveits 13. - 15. november. M\u00e5lgruppe er l\u00e6rere som underviser i tysk og/eller fransk fremmedspr\u00e5k p\u00e5 ungdomstrinnet og i videreg\u00e5ende oppl\u00e6ring. Kontaktseminar i Madrid, Spania, 13.-15.november. M\u00e5lgruppe er l\u00e6rere som underviser i spansk p\u00e5 ungdomstrinnet og i videreg\u00e5ende oppl\u00e6ring. Arbeidsspr\u00e5k er spansk. \u00c5rskonferanse i Roma, Italia , 27. - 29.november. L\u00e6rere inviteres til \u00e5 delta gjennom ulike konkurranser og kampanjer som annonseres p\u00e5 v\u00e5re sider. Sp\u00f8rsm\u00e5l kan rettes til Lisbeth Knutsdatter Gregersen, 90522914 eller lkg@iktsenteret.no", "title": "eTwinning kontakt- og arbeidsseminar h\u00f8sten 2014"},
{"date": "02. juni 2014", "content": "Det store europeiske prosjektet iTEC (Innovative Technologies for an Engaging Classroom) n\u00e6rmer seg slutten, og 27. mai ble det avholdt sluttkonferanse i Brussel. Totalt har over 2000 klasseromspiloter blitt gjennomf\u00f8rt i deltakerlandene, i Norge har mer enn 80 klasser pilotert blant annet spillprogrammering, 3D-printing, turl\u00f8yper med QR-koder og digitale fortellinger. Presentasjoner og bilder fra konferansen finnes her. Det store europeiske prosjektet iTEC (Innovative Technologies for an Engaging Classroom) n\u00e6rmer seg slutten, og 27. mai ble det avholdt sluttkonferanse i Brussel. Totalt har over 2000 klasseromspiloter blitt gjennomf\u00f8rt i deltakerlandene, i Norge har mer enn 80 klasser pilotert blant annet spillprogrammering, 3D-printing, turl\u00f8yper med QR-koder og digitale fortellinger. Presentasjoner og bilder fra konferansen finnes her. Odda ungdomsskole har v\u00e6rt sentral i den norske iTEC-satsningen, og rektor Sven Olaf Brekke bidro p\u00e5 konferansen med sine perspektiver som skoleleder. Han er opptatt av at l\u00e6rere m\u00e5 komme seg ut av komfortsonen for \u00e5 lykkes i IKT-prosjekter, og at ambisjoner og utfordringer m\u00e5 balanseres riktig, som vist p\u00e5 bildet. Gjennom deltakelse i iTEC har Odda-l\u00e6rere deltatt p\u00e5 internasjonalt kurs, elever har jobbet med geometriske former og oppm\u00e5ling i matematikk, og f\u00e5tt oppmerksomhet i et engelsk tidsskrift for matematikkl\u00e6rere. Elever har ogs\u00e5 laget instruksjonsfilmer for klassiske norske matretter i mat og helse, med voice-over p\u00e5 ulike spr\u00e5k. Over sommeren kommer en st\u00f8rre evalueringsrapport fra iTEC, og ulike verkt\u00f8y skoler kan benytte blir ogs\u00e5 gjort tilgjengelige. Et nasjonalt avslutningsseminar avholdes senere i \u00e5r p\u00e5 IKT-senteret, der vil det bli anledning til \u00e5 h\u00f8re mer i dybden om erfaringene fra Odda og andre norske iTEC-skoler.", "title": "Skolelederperspektiv fra Odda p\u00e5 iTECs sluttkonferanse"},
{"date": "27. mai 2014", "content": "1000 elever har det siste \u00e5ret deltatt i pilotprosjektet Den virtuelle matematikkskolen. Prosjektet fortsetter ogs\u00e5 det kommende skole\u00e5r. Senter for IKT i utdanningen har siden i fjor h\u00f8st tilbudt en virtuell matematikkskole (DVM) for ungdomsskoleelever som har behov for utfordringer i faget og for elever som har behov for mer st\u00f8tte. N\u00e5 er det besluttet \u00e5 vidref\u00f8re piloten og nye elever fra deltagende fylker kan v\u00e6re med i skole\u00e5ret 2014-2015. - At DVM fortsetter gj\u00f8r at vi f\u00e5r videref\u00f8rt kompetansen vi har opparbeidet i prosjektet, samtidig som vi f\u00e5r forbedret deler av piloten, sier prosjektleder Frode L\u00f8bersli. - Prosjektet har opparbeidet mange viktige erfaringer som vil bli dokumentert i v\u00e5r anbefaling til Kunnskapsdepartementet om en permanent l\u00f8sning, konstaterer han. Fakta om Den virtuelle matematikkskolen Den virtuelle matematikkskolen \u2013 DVM\u00a0\u2013 er et niv\u00e5tilpasset oppl\u00e6ringstilbud for elever p\u00e5 ungdomstrinnet. Dette er et pilotprosjekt som retter seg mot to m\u00e5lgrupper: Elever med behov for mer st\u00f8tte i matematikk (DVM-U) og elever med behov for st\u00f8rre utfordringer i matematikk (DVM-1T). Form\u00e5let med pilotprosjektet er \u00e5 gi Kunnskapsdepartementet grunnlag til \u00e5 beslutte om den virtuelle matematikkskolen skal bli et fast tilbud. Alle fylkeskommunene i landet fikk v\u00e5ren 2013 tilbud om \u00e5 delta. 12 fylker takket ja og deltar videre i prosjketet. For elevene med h\u00f8y m\u00e5loppn\u00e5else i matematikkfaget tilbyr DVM egne virtuelle klasser p\u00e5 videreg\u00e5ende niv\u00e5 (Matematikk-1T), med en nettl\u00e6rer fra en videreg\u00e5ende skole. For elevene med lav m\u00e5loppn\u00e5else i matematikk fungerer DVM som et supplement i undervisningen de f\u00e5r p\u00e5 ungdosmskolen, med alternative l\u00e6ringsstrategier og tett samarbeid med fagl\u00e6reren. Undervisningstilbudet for de to gruppene er utviklet i samarbeid med Matematikksenteret. Sp\u00f8rsm\u00e5l? Kontakt oss p\u00e5 dvminfo@iktsenteret.no Les mer om Den virtuelle matematikkskolen p\u00e5 prosjektets egen nettside >> Illustrasjonsfoto: Thinkstockphotos.com", "title": "Den virtuelle matematikkskolen fortsetter"},
{"date": "22. mai 2014", "content": "Ny rapport: 356 nyutdannede l\u00e6rere har deltatt i unders\u00f8kelsen om egen digital kompetanse og IKT i sin utdanning. Utdrag fra rapportens hovedfunn: L\u00e6rerne mener at egen utdanning ikke har v\u00e6rt god p\u00e5 oppl\u00e6ring i IKT Den digitale kompetansen er i liten grad utviklet gjennom krav og arbeidsformer i l\u00e6rerutdanningen Positiv holdning til IKT blant l\u00e6rerstudenter og l\u00e6rerutdannere Utviklingen av nyutdannede l\u00e6reres profesjonsfaglige digitale kompetanse er viktig for \u00e5 styrke elevenes l\u00e6ringsutbytte, s\u00f8rge for bedre l\u00e6ringsstrategier og \u00e5 gi elever tilpasset oppl\u00e6ring. Rapporten Nyutdannede l\u00e6rere viser hvordan l\u00e6rerne selv vurderer sin profesjonsfaglige digitale kompetanse og sin egen l\u00e6rerutdanning sett i lys av IKT-oppl\u00e6ring. Rapporten bygger p\u00e5 kvantitativt datamateriale innsamlet av Senter for IKT i utdanningen, med bistand fra TNS Gallup. Les mer og last ned hele rapporten p\u00e5 ressurssiden v\u00e5r >> Foto: thinckstockphotos.com", "title": "Unders\u00f8kelse av nyutdannede l\u00e6reres digital kompetanse"},
{"date": "16. mai 2014", "content": "Demokrati og aktivt medborgerskap p\u00e5 ungdomstrinnet L\u00e6rere som underviser i samfunnsfag- samfunnskunnskap, geografi og/ eller historie inviteres til eTwinning-seminar nord for Reykjavik 28. - 31. august. Hovedm\u00e5l med seminaret er \u00e5 st\u00f8tte nordisk spr\u00e5k og kultur gjennom prosjektsamarbeid over landegrensene. Nasjonal st\u00f8ttetjeneste for eTwinning i Norge dekker flyreise og konferanseopphold. Seminaret\u00a0 tilbyr faglig oppdatering, innf\u00f8ring i bruk av eTwinning-portalen med partners\u00f8k, prosjektideer og verkt\u00f8y for samhandling, samt sosialt samv\u00e6r og nettverksbygging. Alle deltakere forplikter seg til \u00e5 finne en partner og starte et prosjekt i l\u00f8pet av skole\u00e5ret. Arbeidsspr\u00e5k er eget morsm\u00e5l. Fyll ut dette skjemaet for \u00e5 s\u00f8ke om \u00e5 delta p\u00e5 det nordiske seminaret p\u00e5 Island i august: http://bit.ly/reykjavik_seminar >> S\u00f8knadsfrist er 6.6.2014.", "title": "Nordisk seminar p\u00e5 Island"},
{"date": "15. mai 2014", "content": "Koding, eller programmering, var et sentralt tema p\u00e5 \u00e5rets NKUL-konferanse i Trondheim.\u00a0 P\u00e5 v\u00e5r sesjon/verksted \u201dinnovativ bruk av IKT i fag\" \u00f8nsket vi \u00e5 la deltakerne \u2019tafse med teknologi\u2019 - alts\u00e5 faktisk f\u00e5 lov til \u00e5 fikle med en del av de tingene vi stadig vekk snakker om n\u00e5r vi snakker om koding og skaping i skolen. Koding, eller programmering, var et sentralt tema p\u00e5 \u00e5rets NKUL-konferanse i Trondheim.\u00a0 P\u00e5 v\u00e5r sesjon/verksted \u201dinnovativ bruk av IKT i fag\" \u00f8nsket vi \u00e5 la deltakerne \u2019tafse med teknologi\u2019 - alts\u00e5 faktisk f\u00e5 lov til \u00e5 fikle med en del av de tingene vi stadig vekk snakker om n\u00e5r vi snakker om koding og skaping i skolen. Gullepleprisen deles ut p\u00e5 NKUL og bel\u00f8nner pedagoger som har utrettet IKT i l\u00e6ring p\u00e5 en god m\u00e5te. Hederspris gikk i \u00e5r til Simen Sommerfeldt for sitt arbeid med \u00e5 etablere L\u00e6r Kidsa Koding og Gullepleprisen gikk til Asgjerd \u00a0Halseth, rektor p\u00e5 Bak\u00e5s skole, for \u00e5 ha innf\u00f8rt programmering i skolen sin. I tillegg til Halseths Gullepleprisvinnerforedrag (puh!), holdt Roger Antonsen fra UiO foredrag om hvorfor kodekunnskap er livsviktig og Lars Klingenberg fra kodeklubben Trondheim snakket b\u00e5de om L\u00e6r Kidsa Koding og kodeklubben. Flere foredragsholdere nevnte engelske myndigheters arbeid med \u00e5 innf\u00f8re programmering/koding som eget fag i skolen, og deres arbeid med \u00e5 utvikle et pensum f\u00f8r skolestart i september i \u00e5r.\u00a0 Se feks. http://www.codecademy.com/schools/curriculum Vi hadde med oss noen Arduino-brett , noen Raspberry pi og et par programmerbare droner.\u00a0 I tillegg stilte l\u00e6rer Anders Fossen Tr\u00f8an med to av sine elever fra Brundalen skole som viste fram sine programmerbare lego-roboter. Her f\u00e5r Rune Mathiesen fra NDLA en innf\u00f8ring av Edvard Smed\u00e5s fra Brundalen skole (vi elsker kroppsspr\u00e5ket i dette bildet!): (Foto: Vidar Alfarnes) Hva er Arduino? Arduino er en plattform for prototyping av elektronikk basert p\u00e5 program- og maskinvare med \u00e5pen kildekode. Arduino er ment som et enkelt verkt\u00f8y for kunstnere, designere og andre interesserte for \u00e5 lage prototyper av mer fysisk karakter enn det man kan f\u00e5 til ved hjelp av en vanlig datamaskin En Arduino kan for eksempel registrere og styre fysiske omgivelser og komponenter ved \u00e5 brukes sammen med ulike sensorer. Arduino kan ta input fra en rekke sensorer (temperatur, fukt, lys etc). Du kan s\u00e5 programmere handling basert p\u00e5 input fra sensorer, for eksempel: hvis temperatur > 22, skru p\u00e5 radiatoren. hvis bevegelse i rommet = ingen i < 3 minutt, skru av lyset etc. Roger Antonsen hadde et fantastisk eksempel i sitt foredrag, der skoleelever bygde sine egne m\u00e5leinstrumenter for \u00e5 komme fram til mengden melk i en 'mysterieblanding' av melk og vann (hint: svaret l\u00e5 i \u00e5 m\u00e5le hvor mye lys som trengte gjennom glass med hhv vann, melk og mysterieblandingen). Det er lett \u00e5 se for seg en rekke anvendelsesomr\u00e5der i skolen ved bruk av Arduino, og jeg tror i hvert fall jeg hadde syntes det var ekstra g\u00f8y \u00e5 utf\u00f8re m\u00e5linger i naturfag dersom jeg hadde bygd m\u00e5leinstrumentet selv. Her er masse potensiale for praktisk anvendt matematikk i ulike fag. L\u00e6rere bygger p\u00e5 NKUL Vi hadde med oss noen Arduino Starter Kits som kommer med alt du trenger til \u00e5 komme i gang med \u00e5 bygge enkle kretser, inkludert en bok med oppskrifter p\u00e5 10 prosjekter du lett kommer i gang med. Vi lot deltakerne velge et prosjekt og bygge kretsen, men pga tidsmangel m\u00e5tte vi jukse litt med kodingen og hadde denne klar for \u00e5 se om det virket. ( Foto: Vidar Alfarnes ) Flere valgte \u00e5 bygge en \u201d Color mixing lamp \u201d som enkelt g\u00e5r ut p\u00e5 \u00e5 sette opp tre lyssenosorer (r\u00f8d, gr\u00f8nn og bl\u00e5) og ved \u00e5 justere lyset p\u00e5 de ulike opp og ned, vil lampa lyse ulik farge. For eksempel ved \u00e5 holde foran den gr\u00f8nne og den r\u00f8de sensoren, vil p\u00e6ra lyse bl\u00e5tt. Ved \u00e5 lyse p\u00e5 sensoren (for eksempel med smarttelefonen), blir lyset i p\u00e6ra sterkere etc. Her ser vi to sv\u00e6rt forn\u00f8yde l\u00e6rere som har bygget en \"Color Mixing Lamp\" som fungerer p\u00e5 f\u00f8rste fors\u00f8k: ...og hva er s\u00e5 Raspberry Pi ? Raspberry Pi er en billig, men forholdsvis kraftig, datamaskin som ble utviklet med form\u00e5l \u00e5 la barn l\u00e6re seg programmering. Den ble lansert tidlig 2012 og ble en umiddelbar slager. Over en million enheter solgt det f\u00f8rste \u00e5ret. Samtidig har det blitt utviklet enormt mye fritt tilgjengelig l\u00e6ringsmateriell og programvare. ( http://www.raspberrypi.org/ ) Raspberry Pi er en komplett datamaskin som kan kobles til nettet, lagre, kj\u00f8re programmer etc. Den er utviklet av det britiske selskapet Raspberry Pi Foundation med tanke p\u00e5 \u00e5 oppmuntre til \u00e5 l\u00e6re grunnleggende databehandling og programmering i skolen. Operativsystemet til Raspberry Pi kommer ferdig installert med Scratch (grafisk programmeringsspr\u00e5k) og spill programmert i programmeringsspr\u00e5ket Python som du selv lett kan \u2019hacke\u2019 (les: modifisere). Spillhacking p\u00e5 NKUL Vi hadde lagt fram oppskrifter p\u00e5 hvordan du kan \u2019hacke\u2019 spillet Snake, en klassiker mange av oss kjenner fra gamle dager. Vi ba deltakerne endre spillet slik at slangen beveget seg saktere, slik at de ble ud\u00f8delige, slik at de fikk mer poeng etc. Hensikten var \u00e5 gi et raskt innblikk i hvordan programkode ser ut og hvordan et program virker. S\u00e5 \u00e5 si alle klarte uten hjelp \u00e5 f\u00e5 gjort endringer i koden slik at spillet ble annerledes. Opplegget med hacking av Snake har vi \u00e6rlig og redelig 'stj\u00e5let' fra Olve Maudal som laget dette opplegget for en workshop i regi av L\u00e6r Kidsa koding Hva er best av Arduino og Raspberry? Det kommer selvsagt helt an p\u00e5 hva du vil gj\u00f8re. Oppsummert her: hvis det du vil gj\u00f8re er \u00e5 kontrollere ting, s\u00e5 er trolig Arduino best. Men hvis du vil prosessere data, lage programmer med mer s\u00e5 kan det v\u00e6re Raspberry Pi er det du trenger. Sammen er de selvsagt dynamitt! Denne videoen forklarer litt mer om forskjellene p\u00e5 de to teknologiene: Fordelen med b\u00e5de Arduino og Raspberry Pi er at de muliggj\u00f8r avanserte prosjekter med sv\u00e6rt billig teknologi, noe jeg mener gj\u00f8r dem sv\u00e6rt velegnet til skolebruk. I tillegg blir nesten alt som utvikles av andre p\u00e5 disse plattformene tilgjengeliggjort under \u00e5pne lisenser som gj\u00f8r at du kan bygge videre p\u00e5 andres arbeid. Quadcopter (drone) Vi hadde ogs\u00e5 med oss 3 programmerbare quadcopter (helikopter med fire propeller). Dronene er programmerbare og kan lett brukes til \u00e5 l\u00e6re om koding og algoritmer. P\u00e5 grunn av tids- og plassmangel ble det ikke anledning til \u00e5 la deltakerne programmere dronene selv, men de fikk lov \u00e5 pr\u00f8ve \u00e5 styre dem med smarttelefonene sine. Det ser ut som om det ogs\u00e5 var moro: (Foto: Vidar Alfarnes) Kopterne er utstyrt med kamera og sender video direkte til mobiltelefonen. Vi ser definitivt et potensiale ogs\u00e5 i bruk i medieproduksjoner og liknende. Siden konferansen foreg\u00e5r i teknologiens h\u00f8yborg p\u00e5 realfagsbygget p\u00e5 NTNU, fikk vi ogs\u00e5 med oss noen flinke studenter som har bygget sin egen drone som kan styres med Oculus RIft (Virtual Reality) og gi deg en f\u00f8lelse av \u00e5 v\u00e6re helikopteret. Les mer om prosjektet i IT-avisen . (Foto: Vidar Alfarnes) Oppsummert Hvis deltakerne hadde det halvparten s\u00e5 morsomt som oss som organiserte, s\u00e5 var dette en kjempesuksess. Vi syntes deltakerne rakk utrolig mye p\u00e5 den lille timen som var igjen etter at vi hadde t\u00f8rrpratet ferdig. Vi skulle likevel \u00f8nsket oss et st\u00f8rre\u00a0 rom og mer tid, og vi er derfor allerede i gang med \u00e5 legge grandiose planer for neste \u00e5rs NKUL-konferanse.", "title": "Koding p\u00e5 NKUL 2014"},
{"date": "15. mai 2014", "content": "Senteret oppfordrer flere barnehageansatte, l\u00e6rere og studenter i l\u00e6rerutdanningene til \u00e5 dele gode eksempler p\u00e5 digital praksis. G\u00e5 til iktipraksis >> - P\u00e5 iktipraksis.no finner du eksempler p\u00e5 hvordan barnehager, skoler og l\u00e6rerutdanninger bruker ulike digitale verkt\u00f8y og tjenester, forteller Elisabeth B\u00e6kken ved Senter fra IKT i utdanningen. Hun fortsetter: - Det er viktig \u00e5 f\u00e5 kjennskap til hvordan IKT brukes i ulike lek- og l\u00e6ringssammenhenger. Blogginnleggene fungerer som et vindu inn i hverdagen til barnehage- og grunnskolel\u00e6rere og viser muligheter og utfordringer med pedagogiske bruk av ulike digitale verkt\u00f8y og tjenester. L\u00e6ringsoppleggene er konkrete eksempler p\u00e5 hvordan andre gjennomf\u00f8rer ulike opplegg. Innholdet p\u00e5 nettsiden er hovedsakelig laget og delt av pedagogisk ansatte i barnehagen, l\u00e6rere og studenter i l\u00e6rerutdanningene. Hensikten med nettstedet er \u00e5 dele og spre digital praksis som har fungert godt. - Alle som oppretter en konto p\u00e5 siden kan bidra med blogginnlegg, l\u00e6ringsopplegg og omtaler av apper og programmer, sier B\u00e6kken. Eksempler p\u00e5 delte ressurser p\u00e5 iktipraksis: L\u00e6ringsopplegg for Minecraft >> Minecraft blogginnlegg >> Vurderingsskjema for apper til bruk i barnehagen >> Om iktipraksis: Senter for IKT i utdanningen har opprettet iktipraksis.no for at barnehageansatte, l\u00e6rere og studenter i l\u00e6rerutdnaningene kan dele og formidle deres erfaringer med digital pedagogisk praksis. Alle som oppretter en konto p\u00e5 siden kan bidra med blogginnlegg, l\u00e6ringsopplegg og omtaler av apper og programmer. Innholdet modereres i etterkant av en egen redaksjon i Senter for IKT i utdanningen. Foto: GT", "title": "Bruk og del digital praksis"},
{"date": "08. mai 2014", "content": "Svar til Gro Elisabeth Paulsen sitt innlegg \"For lett og for vanskelig skole\" i Dagens N\u00e6ringsliv 6. mai 2014. Svar til Gro Elisabeth Paulsen sitt innlegg \"For lett og for vanskelig skole\" i Dagens N\u00e6ringsliv 6. mai 2014. Lektorlagets leder Gro Elisabeth Paulsen gj\u00f8r i Dagens N\u00e6ringsliv 6. mai 2014 en analyse over det meste som er galt i norsk skole. Hun setter fingeren p\u00e5 en hovedutfordring, som jeg tror de fleste er enige i at ikke er l\u00f8st, nemlig mangel p\u00e5 tilpasset undervisning. Det glipper imidlertid, n\u00e5r hun harselerer med at \u00abmange\u00bb har trodd at innf\u00f8ring av teknologi i skolen vil fjerne \u00abslitet\u00bb med \u00e5 l\u00e6re og ikke har noe \u00e5 bidra med n\u00e5r det gjelder \u00e5 tilpasse l\u00e6ringen til den enkelte elev. Jeg har til gode \u00e5 m\u00f8te noen som tror at innf\u00f8ring av digitale l\u00e6ringsressurser og l\u00e6remidler vil automatisere l\u00e6ringen. Forskningen hun viser til vedr\u00f8rende digitale l\u00e6remidler er en sammenligning mellom to digitale l\u00e6ringsressurser laget for \u00e5 l\u00e6re matematikk, - Dragonbox og Kikora. Innenfor studiens rammer, konkluderes det med at Kikora gir noe bedre l\u00e6ring. Alts\u00e5 gir et digitalt l\u00e6ringsmiddel bedre resultater fremfor et annet! Dette er forskjeller og resultater du ville f\u00e5 hvis du sammenlignet l\u00e6remidler b\u00e5de i den digitale og den analoge verden. Vi vet at hvordan l\u00e6reren setter digitale- og analoge l\u00e6ringsmidler inn i kontekst er avgj\u00f8rende for l\u00e6ringen. At elevene m\u00e5 yte en egen innsats er innlysende. Med Dragon Box er jeg uansett imponert over at 36.000 ungdomsskoleelever l\u00f8ste 7,7 millioner ligninger (ref. Algebra Challenge) i l\u00f8pet av \u00e9n uke. En trenger ikke v\u00e6re medlem av Lektorlaget for \u00e5 forst\u00e5 at det skaper et engasjement for matematikkfaget som ingen andre har klart. Mens Kikora er eksempel p\u00e5 et digitalt l\u00e6remidler som individuelt tilpasser undervisning bedre, b\u00e5de for de svakt presterende og for sterkt presterende. Dette er noe vanlig analog underving sliter med \u00e5 f\u00e5 til, blant annet p\u00e5 grunn av struktur og bemanning i norsk skole. Vi anbefaler leder og andre i ledelsen av Lektorlaget \u00e5 delta p\u00e5 l\u00e6rerkonferansen NKUL i Trondheim. Da vil de f\u00e5 se en mengde dyktige foredragsholdere som p\u00e5 konkrete, praktiske og pedagogiske m\u00e5ter viser hvordan teknologien kan bidra til mer motiverende, praktisk og bedre l\u00e6ring. Elevene m\u00e5 fortsatt jobbe hardt med fagene. \u00abSlit\u00bb kan da i mange tilfeller erstattes med motiverende og engasjerende hardt arbeide. Vi er enige i at iherdighet, selvkontroll og anstrengelse er viktig, men deler ikke troen p\u00e5 at bok, tavle og kritt er de enste verkt\u00f8yene en l\u00e6rer trenger i verkt\u00f8ykassen sin.", "title": "Lektorlaget og digitale l\u00e6remidler"},
{"date": "08. mai 2014", "content": "Personvern er en grunnleggende rettighet. Vet barn og unge hvilke lover og regler som gjelder for deres eget personvern? Hva med foreldrene? Se den nye filmen om personvern p\u00e5 dubestemmer.no. Se den nye filmen om personvern >> - Du bestemmer-prosjektet ble lansert i 2007. Siden den gang har populariteten og relevansen bare \u00f8kt, og n\u00e5 var tiden absolutt inne for \u00e5 gjennomg\u00e5 og oppdatere alt innholdet p\u00e5 Norges st\u00f8rste ressurs om personvern og digital d\u00f8mmekraft, sier Karoline H. T\u00f8mte (bildet) ved Senter for IKT i utdanningen. Du bestemmer er et undervisningsopplegg om personvern og digital d\u00f8mmekraft, for barn og unge i alderen 9 til 18 \u00e5r. M\u00e5let med opplegget er \u00e5 gi \u00f8kt bevissthet, refleksjon og kunnskap om personvern og de valgene ungdommene gj\u00f8r ved bruk av digitale medier. G\u00e5 til dubestemmer.no >> Du bestemmer er et samarbeid mellom Datatilsynet , Teknologir\u00e5det og Senter for IKT i utdanningen . Foto: Vidar Alfarnes", "title": "Ny film om personvern"},
{"date": "08. mai 2014", "content": "300 NKUL-deltakere delte nyttige og konkrete tips om pedagogisk bruk av IKT i klasserommet p\u00e5 TeachMeet. Les mer om TeachMeet p\u00e5 Nasjonal konferanse om bruk av IKT i utdanning og l\u00e6ring her >> Susanne Koch fra Senter for IKT i utdanningen presenterte Minstemme.no , et nettsted om demokrati og deltakelse, utviklet p\u00e5 oppdrag fra Kunnskapsdepartementet i forbindelse med stemmerettsjubileet i fjor og grunnlovsjubileet i \u00e5r. - Minstemme.no er h\u00f8yaktuelt i forbindelse med 17. mai. TeachMeet er det ideelle stedet \u00e5 presentere nettstedet, ettersom vi treffer angasjerte l\u00e6rere og formatet hjelper til \u00e5 fokusere p\u00e5 de aller viktigste poengene, sier hun. Presentasjonene i \u00e5r spente vid med blant annet pedagogiske funderinger til tekniske tips, IKT for spesped, ny funksjonalitet i kjente programmer. I \u00e5r holdt flere leverand\u00f8rer og eksperter enn l\u00e6rere innlegg. Dette er Teachmeet TeachMeet -formatet er l\u00e5nt fra BETT -konferansen og best\u00e5r i korte, poengterte presentasjoner p\u00e5 to eller sju minutter. NKUL beskriver Teachmeet slik: \"Et informativ og samtidig sosialt m\u00f8te som er litt l\u00f8st i snippen, laget for l\u00e6rere og av l\u00e6rere. Det er til for oss som er interessert i IKT i klasserommet, et inspirerende og intensivt m\u00f8te kollegaer imellom. Teachmeet er veldig vanlig og popul\u00e6rt i England, Skottland og Sverige. Fokus er \u00e5 dele nyttige og konkrete tips om pedagogisk bruk av IKT i klasserommet. TeacMeet\u00a0 baserer seg p\u00e5 at flere er villige \u00e5 dele korte konkrete tips til kollegaer.\" Se video fra TeachMeet p\u00e5 BETT 2011 som forklarer konseptet videre > Foto: Vidar Alfafnes", "title": "IKT, pedagogikk og moro for 300 skolefolk"},
{"date": "08. mai 2014", "content": "Skonnerten Anna Rogde seglar fr\u00e5 Hammerfest til Oslo i h\u00f8ve grunnlovsjubileet. Undervegs blir skoleklassar inviterte om bord. Gjennom kunst og teknologi vil dei f\u00e5 l\u00e6re om demokratiutvikling, kystkultur og framtida for folk i Nord og langs kysten. Denne \u00abtidsreisa\u00bb\u00a0 fokuserer p\u00e5 kva vi st\u00e5r for i Noreg, kva plattform Grunnlova gjev oss og kva veg Nord-Noreg og Kyst-Noreg g\u00e5r i framtida. N\u00e5r skuta legg til hamn, f\u00e5r gjestar b\u00e5de ny\u00a0 historiekunnskap og blir inviterte til \u00e5 sj\u00e5 framover. Kunnskapen vil dekkje b\u00e5de \u00e5lmenne og meir spesifikke m\u00e5l i l\u00e6replanane, mellom anna gjennom \u00e5 \u00abfremje demokrati, nasjonal identitet og internasjonalt medvit\u00bb. Grunnlovsseglinga startar i Hammerfest 14. mai 2014. P\u00e5 17. mai legg kulturskatten Anna Rogde ut fr\u00e5 torget i Troms\u00f8. P\u00e5 vegen s\u00f8rover legg skuta til i Bergen under Festspela. Den 6. juni legg ho til hamn i Oslo, f\u00f8r den siste etappa g\u00e5r over land til Eidsvoll 7. juni. Grunnlovsseglinga er arrangert av fylkesmannen i Troms i samarbeid med Norsk Polarinstitutt, Troms fylkeskommune, Nord-H\u00e5logaland bisped\u00f8mmer\u00e5d med fleire. Senter for IKT i utdanninga har hjelpt seglturen p\u00e5 fleire m\u00e5tar: Setje opp eit system for produksjon av sakte-TV av heile turen Leggje til rette materiale om samar, kvenar, milj\u00f8 og klima for nettbasert l\u00e6ring Hjelpe med innhald om demokrati og deltaking fr\u00e5 Mistemme.no L\u00e5ne ut 15 PCar med touch, der materialet er tilgjengeleg for gjestande og skoleklassar i form av appar. Foto: S\u00f8r-Troms museum", "title": "Grunnlovssegling med l\u00e6ringsteknologi"},
{"date": "07. mai 2014", "content": "Vi \u00f8nsker innspill til hva konkurransen om Norges mest innovative skole b\u00f8r hete! Send ditt forslag til info@iktsenteret.no innen fredag 6. juni. Vinneren f\u00e5r et nettbrett. To innovative skoler trekkes i h\u00f8st ut til \u00e5 delta p\u00e5 BETT i London i januar 2015. BETT er Europas st\u00f8rste messe og konferanse for teknologi i utdannings\u00f8yemed. Messen samler rundt 30 000 bes\u00f8kende de fire dagene den varer, \u00e5rlig.", "title": "Hva skal konkurransen hete?"},
{"date": "05. mai 2014", "content": "CPDLab tilbyd ressurspakker for l\u00e6rarstudentar, l\u00e6rarutdannarar og l\u00e6rarar i skolen som \u00f8nskjer \u00e5 vite meir om digital d\u00f8mmekraft, interaktive tavler og framtidas klasserom. Dei tre ressurspakkene inneheld ei rekkje aktivitetar og idear som l\u00e6rarar kan bruke direkte i undervisinga, og rettleiing og eigna st\u00f8ttemateriell til modulane til alle pakkene. Ein kan bruke ressursane kvar for seg eller fleire saman, og dei kan s\u00e5leis tilpassast ulike opplegg etter behov. Innhaldet er meint for l\u00e6rarar i ungdomsskolen og i vidareg\u00e5ande oppl\u00e6ring, men er ogs\u00e5 relevant for l\u00e6rarstudentar, tilsette i l\u00e6rarutdanninga og alle som er opptekne av l\u00e6raren si faglege utvikling og profesjonsfaglege digitale kompetanse. Dette er dei tre ressurspakkene: 1. Digital d\u00f8mmekraft: Digital d\u00f8mmekraft for l\u00e6rarar og elevar, p\u00e5 skolen og utanfor skolen. 2. Interaktive tavler:\u00a0 Pedagogisk bruk av interaktive tavler i det interaktive klasserommet. 3. Framtidas klasserom: Undervisings- og l\u00e6ringsaktivitetar for framtidas klasserom. Last ned ressurspakkene >> Kvar einskild ressurspakke er: Kvalitetssikra: Dei er utvikla og testa av ei europeisk ekspertgruppe og l\u00e6rarar fr\u00e5 Finland, Noreg, Italia og Portugal.\u00a0 Pr\u00f8vd av l\u00e6rarar over heile Europa. Modulbasert:\u00a0 Pakkene har ein fleksibel struktur der ein kan velje mellom og setje saman ulike modular ut fr\u00e5 lokale prioriteringar. Brukbar: Her finn du ei rekkje praktiske aktivitetar og idear som l\u00e6rarar kan bruke direkte i undervisinga. Gratis: Alt innhald er lisensiert under ein Creative Commons-lisens \u2013 Share Alike 3.0 Unported, som tillet kommersiell bruk. Innhaldet er utvikla p\u00e5 engelsk, men store delar er no omsett og tilgjengeleg p\u00e5 norsk. Komplett: Pakkene har ei omfattande rettleiing for l\u00e6raren og eigna st\u00f8ttemateriell og ressursar til kvar modul. Ressursane er utvikla av Continuing Professional Development Lab (CPDLab), eit europeisk prosjekt som er koordinert av European Schoolnet og st\u00f8tta av Europakommisjonen sitt program for livslang l\u00e6ring. Last ned framlegg til bruk av ressurspakkene >> Les meir om CPDLab >> Foto: Thinkstockphotos.com", "title": "Ressurspakker til l\u00e6rarar, l\u00e6rarstudentar og l\u00e6rarutdannarar"},
{"date": "30. april 2014", "content": "Senteret har i vinter og v\u00e5r invitert til fleire seminar for \u00e5 inspirere til pedagogisk bruk av digitale verkt\u00f8y i barnehagen. - Det er tydeleg at vi har treft p\u00e5 eit behov med desse samlingane; alle blir fullteikna, det er gode og relevante diskusjonar, tilbakemeldingane er positive og vi merkar at kompetansen blir bygd og utvikla, seier Trond Ingebretsen, direkt\u00f8r ved Senter for IKT i utdanninga. Stor p\u00e5gang fr\u00e5 barnehagetilsette - Denne veka inviterte vi p\u00e5 nytt til fagseminaret Norsk + matematikk = barnehage? Det er tydeleg at mange \u00f8nskjer \u00e5 f\u00e5 presentert ulike pedagogiske m\u00e5tar \u00e5 bruke digitale verkt\u00f8y p\u00e5 i barnehagesamanheng, seier Kjersti Baraas Ruud ved Senter for IKT i utdanninga. - F\u00f8redragshaldarane kjem med tips og inspirasjon til \u00e5 jobbe med fagomr\u00e5da i Rammeplanen ved hjelp av IKT, seier Baraas Ruud. Seminara er ein del av arbeidet senteret gjer for \u00e5 auke den digitale kompetansen hj\u00e5 barnehagetilsette. \u00d8nskjer fleire slike tilbod - Seminaret har praktiske f\u00f8redrag som viser kor nyttig IKT er, og blir her vist p\u00e5 ein barnen\u00e6r og fin m\u00e5te. Dette er ei konkret f\u00f8redragsform som eg gjerne vil ha fleire av, seier Ildri Olaisen. Olaisen, Vibeke Brattli og Vanja Engstad deltok p\u00e5 seminaret Norsk + matematikk = barnehage? denne veka. - F\u00f8redragshaldarane g\u00e5r rett p\u00e5 dei praktiske d\u00f8ma og presenterer kvart enkelt program, og det er veldig nyttig for oss i barnehagen, seier Vibeke Brattli. - Vi er inspirerte til \u00e5 jobbe vidare! Vi skal ta i bruk det vi har l\u00e6rt p\u00e5 seminaret, saman med IKT-Brille og andre opplegg som er tilgjengelege p\u00e5 senteret sine nettsider, seier Vanja Engstad. P\u00e5 iktsenteret.no /barnehage finn du ressursar for utpr\u00f8ving av digital leik, l\u00e6ring og utforsking i barnehagen, for \u00e5 styrkje og fornye det pedagogiske arbeidet med rammeplanen i eit digitalt perspektiv. Meir om seminara 44 barnehagetilsette var med p\u00e5 S\u00e5nn gj\u00f8r du! i Oslo 13. mars. Seminaret var praktisk retta, der innlegga med praktiske tips vart etterf\u00f8lgd av ein workshop der deltakarane sj\u00f8lve fekk vere med og presentere. Mitt eller ditt? samla 120 barnehagetilsette i Oslo. Seminaret handla om \u00e5 ta bilete saman med barna, med perspektiv p\u00e5 medverknad fr\u00e5 barn. Vi stilte sp\u00f8rsm\u00e5let \u201cKorleis kan vi inspirere til kreativ bruk samstundes som vi tek omsyn til medverknad fr\u00e5 barn og personvern, og samstundes ha eit reflektert tilh\u00f8ve til pedagogisk bruk?\u201d ( Les oppsummering av seminaret Mitt eller ditt p\u00e5 praksisbloggen iktipraksis.no >> ) Norsk + matematikk = barnehage? hadde 240 deltakarar i Oslo og 120 i Troms\u00f8. Seminaret fokuserte p\u00e5 fagomr\u00e5da \"tal, rom og form\" og \"kommunikasjon, spr\u00e5k og tekst\". Det vart ogs\u00e5 vist ulike m\u00e5tar \u00e5 bruke digitale verkt\u00f8y i det pedagogiske arbeidet med barna. For sp\u00f8rsm\u00e5l eller andre opplysningar, kontakt oss p\u00e5 epostadressa abl@iktsenteret.no P\u00e5 biletet: Kjersti B. Ruud,\u00a0Vanja Engstad, Vibeke Brattli og Ildri Olaisen.", "title": "Aukar digital kompetanse i barnehagane"},
{"date": "29. april 2014", "content": "Registrer deg i eTwinning-portalen og bli med i trekningen om flere av plassene p\u00e5 h\u00f8stens spennende seminar rundt om i Europa. eTwinning arrangerer hvert \u00e5r en rekke seminarer for l\u00e6rere som har registrert seg i eTwinning-portalen. Flyreise og seminaravgift dekkes av Senter for IKT i\u00a0 utdanningen. Seminarene er en en blanding av faglig p\u00e5fyll, nettverksbygging og informasjon om eTwinning og de mulighetene som finnes i portalen, samt hjelp til partners\u00f8k, prosjektideer og prosjektstart. Alle seminarene legger tilrette for sosialt samv\u00e6r gjennom ulike aktiviteter. og bli med i trekningen om flere av plassene p\u00e5 h\u00f8stens spennende seminar rundt om i Europa. Det forventes at alle deltakerne finner en partner og gjennomf\u00f8rer et prosjekt i l\u00f8pet av neste skole\u00e5r. Mer informasjon i avtale mellom deltaker og Senter for IKT i utdanningen. Etter at du har registrert deg kan du fylle ut informasjonen i skjema under og sende inn. Frist for registrering er fredag 9.mai kl. 14.00 De heldige vinnerne vil bli informert tidlig i uke 20. Loading...", "title": "Vervekampanje p\u00e5 NKUL 2014"},
{"date": "25. april 2014", "content": "Deltar du p\u00e5 NKUL, landets st\u00f8rste konferanse innen temaet IKT og skole, i \u00e5r? Her finner du en liste over de innleggene senteret holder under NKUL i \u00e5r. Vi st\u00e5r p\u00e5 stand alle dagene. NKUL 2014 g\u00e5r onsdag 7. mai til fredag 9. mai i Realfagbygget ved NTNU i Trondheim. Bes\u00f8k konferansens egne nettsider for mer informasjon og p\u00e5melding. >> NKUL er en av \u00e5rets st\u00f8rste og viktigste m\u00f8teplasser for de som arbeider med IKT i utdanningen i Norge. Konferansen holdes for 20. gang ved NTNU i \u00e5r og samler over 1000 l\u00e6rere, barnehagel\u00e6rere, skoleledere, l\u00e6rerutdannere og akt\u00f8rer fra sektoren for\u00f8vrig. \u00c5rets rikholdige program inneholder over 70 foredrag. Senter for IKT i utdanningen er ogs\u00e5 i \u00e5r bidragsyter som utstiller og med en rekke faglige innlegg: Onsdag 7. mai Kl 11.30 Sesjon 1 (parallellsesjoner 45 min) S1B Slik blir den nye teknologiske skolehverdagen :40 eksperter i Norge har uttalt seg om hvordan skolen vil endre seg frem mot 2018. Samtidig lanseres en tilsvarende rapport i Europa, der eksperter fra alle EU-land uttaler seg om hvilke teknologier og pedagogiske metoder som kommer. S1C IKT og klasseledelse i norskfaget : Riktig bruk av IKT gir betydelig merverdi i undervisningen. Stikkord er tydelig klasseledelse, samarbeid, korte tidsfrister og rask oppf\u00f8lging av elevarbeid. L\u00e6rere og elever m\u00e5 slett ikke v\u00e6re konstant p\u00e5logget, men l\u00e6reren m\u00e5 ha god pedagogisk digital kompetanse. Sesjonen tar utgangspunkt i eksempler fra norskundervisning i videreg\u00e5ende skole. Ingunn Kj\u00f8l Wiig, Sandvika vgs, Akershus fylkeskommune (DinA) og Delogbruk.no Kl 14.15 Sesjon 2 (parallellsejoner/verksted 90 min) S2E IKTplan, over 200 kommuner har f\u00e5tt en plan, hva med deg? Kunnskapsl\u00f8ftet er digitale ferdigheter omtalt som den 5. basisferdigheten - og da m\u00e5 man han en plan og strategi. 200 kommuner bruker allerede IKTplan.no, som n\u00e5 ogs\u00e5 er tilpasset barnehage og med strategi for skoleeiere. Erik Westrumm Senter for IKT i utdanningen i samarbeid med Eva Bratvold S2F \"Du bestemmer - Hvordan utvikle digital d\u00f8mmekraft hos elevene?\" Digital d\u00f8mmekraft handler om \u00e5 reflektere over de valg vi tar, n\u00e5r vi bruker internett og mobil. Det handler om \u00e5 bli bevisst konsekvensene. dubestemmer.no, er et undervisningsopplegg for l\u00e6rere med mange gode tips, filmer og r\u00e5d.\u00a0 Karoline T\u00f8mte, Senter for IKT i utdanningen Torsdag 8. mai Kl 10.30 Sesjon 3 (parallellsesjoner 45 min) S3E Klasseledelse: Om digitale fristelser og \u00e5ndelig frav\u00e6r : Hva vet vi om \"digital uro\" i norsk skole? Kan man peke p\u00e5 noen av \u00e5rsakene til \u00a0problemene? Hvilke strategier anbefaler l\u00e6rere og forskere for \u00e5 holde elevene til stede? Tone Anett Dahlsrud, Senter for IKT i utdanningen S3G Den Virtuelle matematikkskolen (DVM) \u2013 motivasjon og mestring imatematikk Den virtuelle matematikkskolen har som m\u00e5l \u00e5 \u00f8ke motivasjon og mestring for matematikkfaget p\u00e5 ungdomstrinnet. 1000 elever har v\u00e6rt gjennom DVM-piloten i skole\u00e5ret 2012/13, der b\u00e5de elever med lav m\u00e5loppn\u00e5else i faget og elever som trenger st\u00f8rre utfordringer har f\u00e5tt f\u00f8lge egne undervisningsopplegg. Frode L\u00f8bersli, Senter for IKT i utdanningen med nettl\u00e6rer Kl 13.15 Sesjon 4 (parallellsejoner/verksted 90 min) S4F Innovativ bruk av IKT i fagene : Hva slags muligheter finnes med dataspill og programmering i fag? Hvordan kan teknologi bidra til engasjement, motivasjon, og en leken tiln\u00e6rming til l\u00e6ring? IKT-senteret presenterer og demonstrerer innovativ teknologipraksis som enkelt kan tas i bruk i skole-Norge. Ta gjerne med egen PC eller nettbrett. J\u00f8rund H\u00f8ie Skaug, Vibeke Guttormsgaard og Kristine Sevik fra Senter for IKT i utdanningen Fredag 9. mai 11.15 Parallelle sesjoner 5 S5A Teknologi til \u00e5 stole p\u00e5 : N\u00e5r velfungerende teknologi er en forutsetning for en god skoledag, i en verden hvor elevene benytter eget utstyr og et stadig skiftende sett av skytjenester, er behovet for en solid infrastruktur viktigere enn noensinne. Vi ser p\u00e5 den digitale grunnmuren og st\u00f8tteapparatet rundt bruk av IKT i undervisningen. Ola Berge, Senter for IKT i utdanningen Foto: Vidar Alfarnes fra NKUL 2013", "title": "M\u00f8t oss p\u00e5 NKUL 2014"},
{"date": "10. april 2014", "content": "- P\u00e5 NKUL fekk deltakarane p\u00e5 verkstad om innovativ IKT pr\u00f8ve ut teknologi vi trur vil f\u00e5 innpass i skolen i \u00e5ra som kjem. Det fortel J\u00f8rund H\u00f8ie Skaug, prosjektleiar ved Senter for IKT i utdanninga. Senteret var ogs\u00e5 i \u00e5r bidragsytar som utstillar og med ei rekkje faglege innlegg under NKUL. Verkstaden Innovativ bruk av IKT i faga vart tidleg fullteikna, men det vart og h\u00f8ve til \u00e5 pr\u00f8ve Virtual Reality-hjelmen Oculus Rift p\u00e5 senteret sin stand under Nasjonal konferanse om bruk av IKT i utdanning og l\u00e6ring. Les blogginnlegg om workshopen >> Kreativ l\u00e6ring i ulike fag - Teknologiane vi tok med til verkstaden har til felles at dei ikkje kostar s\u00e5 mykje, og at ein kan bruke dei til l\u00e6ring i ulike fag, og p\u00e5 tvers av fag i dagens klasserommet og i framtida, seier Skaug. Eksemplar p\u00e5 sv\u00e6rt billeg teknologi som kan brukast til \u00e5 utforske koding og programmering er Raspberry Pi og Arduino . - Vi \u00f8nskjer ogs\u00e5 \u00e5 f\u00e5 folk til \u00e5 reflektere rundt korleis ein kan bruke VR (Virtual Reality) fagleg, n\u00e5r vi veit at dette har potensiale til \u00e5 bli allemannseige, ogs\u00e5 utanfor spelverda i l\u00f8pet av nokre \u00e5r, seier han. Kombinasjonar av droneteknologi og VR finnest det fleire eksemplar p\u00e5, og deltakarane p\u00e5 verkstaden fekk m\u00f8te desse NTNU-studentane , og pr\u00f8veflyge dronen deira. P\u00e5 sikt kan ein se for seg at VR i skulen \u00e5pnar for b\u00e5de ekskursjonar til historiske stader som Pompeii og m\u00e5nelandinga, og eksperimentering med programmering og videoproduksjon. Ny satsing: Rom for leik I l\u00f8pet av \u00e5ret etablerer Senter for IKT i utdanninga ei ny satsing, Rom for leik, i Oslo, som skal vere eit ope laboratorium for mellom anna spelteknologi, programmering, nettbrett, og 3D-printing. - M\u00e5let er \u00e5 utvikle, spreie og samle erfaringar med ei leiken tiln\u00e6rming til teknologi og l\u00e6ring som fellesnemnar. Det vil vere mogleg for skolar \u00e5 l\u00e5ne teknologi og f\u00e5 rettleiing gjennom Rom for Leik, og utvalde teknologiar vil ogs\u00e5 med jamne mellomrom bli teke med ut i skole-Noreg, som til verkstaden p\u00e5 NKUL, seier Skaug. G\u00e5 til oversikt over alle f\u00f8redrag p\u00e5 NKUL 2014 i senterregi >> Fakta om NKUL NKUL er ein av dei st\u00f8rste og viktigaste m\u00f8teplassane i \u00e5r for dei som arbeider med IKT i utdanninga i Noreg. Konferansen blei\u00a0halde for 20. gang ved NTNU i \u00e5r og samla\u00a0om lag\u00a01200 l\u00e6rarar, barnehagel\u00e6rarar, skoleleiarar, l\u00e6rarutdannarar og akt\u00f8rar fr\u00e5 sektoren elles. Bes\u00f8k konferansen sine eigne nettsider for meir informasjon om konferansen >> Foto: Vidar Alfarnes", "title": "Innovativ bruk av IKT p\u00e5 NKUL"},
{"date": "08. april 2014", "content": "10. april er det to hundre \u00e5r siden Thomas Konow (17) var yngstemann blant 112 menn fra nesten hele landet da riksforsamlingen p\u00e5 Eidsvoll \u00e5pnet. Grunnloven de kom frem til sammen, feires i disse dager i skoler og barnehager over hele landet. \u2013 Grunnlovsjubileet gir en unik anledning til debatt om fremtidens demokrati og her er det viktig at barn og unge engasjerer seg, sier kunnskapsminister Torbj\u00f8rn R\u00f8e Isaksen. Grunnlovsjubileet feires p\u00e5 nettet Til jubileet har Kunnskapsdepartementet sammen med Senter for IKT utviklet nettstedet Minstemme.no . Det er et nettsted for skoler og barnehager om demokrati og deltakelse. Nettstedet har mange historier, filmer og oppgaver som kan brukes i skoletimene eller i barnehagene. \u2013 Jeg har selv funnet mye interessant p\u00e5 nettstedet som har gjort meg enda mer nysgjerrig p\u00e5 grunnloven. Nettstedet er relevant b\u00e5de for voksne, l\u00e6rere, elever og barn. Det er spennende \u00e5 utforske. G\u00e5 inn \u00e5 se hva dere kan ha \u00e5 glede dere til i det jubileums\u00e5ret vi g\u00e5r inn i, oppfordrer kunnskapsministeren. Elever lager digitale grunnlovsfortellinger L\u00e6rer Anders Tr\u00f8an har brukt Minstemme.no p\u00e5 4. trinn p\u00e5 Brundalen skole i Trondheim. Elevene hans har ogs\u00e5 bidratt med digitale fortellinger med hendelsene i 1814 som tema. \u2013 Det er veldig enkelt \u00e5 finne oppgaver p\u00e5 nettsiden som passer til undervisningen i flere fag, forteller Tr\u00f8an. \u2013 Som l\u00e6rer er det viktig for meg \u00e5 skape variasjon i undervisningen, engasjere elevene i l\u00e6ringen, og unng\u00e5 at de bare sitter og reproduserer kunnskap. Minstemme.no fungerer fint fordi det er mange oppgaver som er \u00e5pne i formen, og som lar elever l\u00f8se dem p\u00e5 m\u00e5ter de selv \u00f8nsker. Dette er noe som gir grobunn for mestringsf\u00f8lelse, fortsetter han. Klassens digitale fortellinger, som n\u00e5 er publisert p\u00e5 Minstemme.no , var sv\u00e6rt popul\u00e6re hos elevene: \u2013 Elevene fikk velge temaer selv, og brukte mange ulike verkt\u00f8y for \u00e5 lage fortellingene. Noen brukte de integrerte Creaza-ressursene, noen brukte MovieMaker, og noen brukte trailerfunksjonen i iMovie. Verkt\u00f8y som dette kan f\u00e5 elevene til \u00e5 prestere p\u00e5 en annen m\u00e5te, mener Tr\u00f8an. Minstemme.no Et nettsted om demokrati og deltakelse for barnehage og skole i forbindelse med stemmerettsjubileet og grunnlovsjubleet, med Innhold fra over 30 samarbeidspartnere Tekst, video, debatt, konkurranser m.m. 300 oppgaver 450 fagressurser 100 000 bes\u00f8kende 650 000 sidevisninger Foto: Eidsvoll 1814", "title": "Slik feires grunnlovsjubileet med Minstemme.no"},
{"date": "07. april 2014", "content": "Les den nyeste utgaven av Nordic Journal of Digital Literacy; denne gangen er IKT i l\u00e6ring og undervisning tema. Les tidsskriftet her >> Artiklene i \u00e5rets f\u00f8rste utgave av Nordic Journal of Digital Literacy er basert p\u00e5 symposiumet \u00abICT in Teaching and Learning\u00bb som ble avholdt p\u00e5 fjor\u00e5rets NERA-konferanse i Reykjavik . Spesialutgaven lanseres i forbindelse med \u00e5rets NERA-konferanse , som fant sted p\u00e5 Lillehammer 5. \u2013 7. mars, med \u00abEducation for Sustainable Development\u00bb som hovedtema. Bidragsytere i Nordic Journal of Digital Literacy no. 1, 2014 Bidragsyterne i denne utgaven utforsker fra et nordisk perspektiv de muligheter og utfordringer som IKT i en undervisningskontekst gjerne kan medf\u00f8re. Artikkelforfatterne belyser hvordan \u00f8kt kompetanse og teknologibruk i klasserommene kan bidra til ny og \u00f8kt forst\u00e5else av IKT og l\u00e6ring. Vi er vitne til en mer s\u00f8ml\u00f8s integrasjon og overf\u00f8ring av kunnskap og l\u00e6ring mellom skole og hjem, blant annet hjulpet frem av nye praksiser og tjenester som BYOD (Bring Your Own Device) og utstrakt bruk av skytjenestel\u00f8sninger. \u00abFrom face to face to online teacher professional development - Paving the way for new teacher training models?\u00bb av gjesteredakt\u00f8r Patricia Wastiau (European Schoolnet) \u00abCommentary on a Nordic Perspective on ICT in Teaching and Learning\u00bb av Ola Berge (Senter for IKT i utdanningen) \u00abThe Expanded Classroom - Spatial Relations in Classroom Practices using ICT\u00bb av Ola Erstad (Universitetet i Oslo) \u00abInteractive Technology. Traditional Practice?\u00bb av Gr\u00e9ta Bj\u00f6rk Gu\u00f0mundsd\u00f3ttir, Dina Dalaaker, Gunstein Egeberg, Ove Edvard Hatlevik & Karoline Hultman T\u00f8mte (Senter for IKT i utdanningen) \u00abMaking Use of ICT: Glimpses from Norwegian Teacher Practices\u00bb av Barbara Wasson & Cecilie Hansen (Universitetet i Bergen | Uni Research Health, Bergen) \u00abTechnology enhanced learning in a higher education context - Building bridges by student empowerment and regional development\u00bb av Tuija Marstio & Susanna Kivel\u00e4 (Laurea University of Applied Sciences, Lohja Unit) Redaksjonen \u00f8nsker stadig nye bidrag til tidsskriftet velkommen. Nordic Journal of Digital Literacy er et vitenskapelig tidsskrift p\u00e5 niv\u00e5 1, hvilket inneb\u00e6rer at publisering i tidsskriftet gir poenguttelling i tellekantsystemet i akademia. Tidsskriftet er en elektronisk open access-publikasjon, gratis for alle og kan lastes ned enten som hele hefter eller enkeltartikler. Tidsskriftet gis ut av Senter for IKT i utdanningen i samarbeid med Universitetsforlaget. Les mer om NFPF/NERA >> Illustrasjonsbilde: Thinkstockphoto.com", "title": "Temanummer om IKT i l\u00e6ring og undervisning"},
{"date": "02. april 2014", "content": "Verv medlemmer og bli invitert til Roma i november Flest nyregistrerte medlemmer. Bli barnehagen/skolen med flest nyregistrerte medlemmer i skole\u00e5ret 2013/2014! Det ligger et stort potensiale i det \u00e5 rekruttere flere medlemmer p\u00e5 allerede registrerte barnehager/skoler. Med mange aktive medlemmer er det enklere \u00e5 opprette eTwinning-team for hjelp og erfaringsdeling. Den barnehagen/skolen som har flest nyregistrerte medlemmer i 2013/2014, f\u00e5r sende en deltaker p\u00e5 \u00e5rskonferansen i Roma sist i november. Flest nyregistrerte prosjekter Vi skal ogs\u00e5 k\u00e5re den barnehagen/skolen som har flest igangsatte prosjekter skole\u00e5ret 2013/2014. B\u00e5de store og sm\u00e5 prosjekter vil bli med i tellingen. Den barnehagen/skolen som vinner, vil f\u00e5 sende 1 l\u00e6rer til \u00e5rskonferansen i Roma sist i november. Frist for registrering er 21. juni 2014. Den barnehagen/ skolen som vinner vil bli kontaktet etter fristen.", "title": "Vervekampanje"},
{"date": "02. april 2014", "content": "De beste eTwinning-prosjektene 2013/14 skal k\u00e5res. Den nasjonale st\u00f8ttetjenesten for eTwinning (NSS) vil premiere det beste prosjektet fra skole\u00e5ret 2013/2014 i klassene barnehage/ barnetrinnet og ungdomstrinn/ videreg\u00e5ende oppl\u00e6ring. For \u00e5 bli med i konkurransen m\u00e5 du s\u00f8ke om kvalitetsmerke under fanen prosjekter p\u00e5 din eTwinning desktop (skrivebord). Kriterier ved vurdering av prosjektene: - Grad av pedagogisk nytenkning og kreativitet - Hvor godt er prosjektet integrert i l\u00e6replaner - Samarbeidet mellom prosjektskolene - Kreativ bruk av IKT - Mulighet for gjenbruk og videreutvikling - Hva har l\u00e6rer og elev f\u00e5tt ut av prosjektet Premiering: 2 l\u00e6rere f\u00e5r delta p\u00e5 eTwinning-\u00e5rskonferansen som i \u00e5r holdes i Roma sist i november. Frist for \u00e5 s\u00f8ke om kvalitetsmerket og bli med i konkurransen: 30. juni 2014", "title": "Beste eTwinning-prosjekt"},
{"date": "02. april 2014", "content": "Lag en video og vinn seminardeltakelse h\u00f8sten 2014 Lag en video sammen med elevene som viser hvordan eTwinning kan inspirere l\u00e6ringsarbeidet i hverdagen. Vinnerene f\u00e5r tilbud om \u00e5 delta p\u00e5 et av h\u00f8stens seminarer rundt om i Europa. Viktige innholdsmomenter: - elevers aktivitet - internasjonalt perspektiv - kobling til l\u00e6replanen Krav til video: - maks lengde 90 sekunder - minimumsoppl\u00f8sning 720x540 - leveres i et vanlig videoformat (mov, mp4, wmf) Det konkurreres i klassene - barnetrinn - ungdomstrinn - videreg\u00e5ende oppl\u00e6ring Kontakt lisbeth.gregersen@iktsenteret.no for instruksjon om opplasting av video. Frist for leveranse 30. juni 2014 Premiering Beste video i hver klasse premieres med deltakelse p\u00e5 et valgfritt seminar h\u00f8sten 2014. Oversikt over seminarene", "title": "Konkurranse"},
{"date": "01. april 2014", "content": "7. klassingene p\u00e5 R\u00f8yneberg skole p\u00e5 Sola tripper i stolene mens l\u00e6rer Kjell Sunde forteller om smedens rolle i jernaldersamfunn. De lytter, men vil helst fortsette \u00e5 bygge g\u00e5rdene sine i Minecraft. Denne v\u00e5ren har 7. trinn ved skolen et tverrfaglig prosjekt om jernalderen i matematikk, samfunnsfag, og kunst og h\u00e5ndverk. I tilllegg til \u00e5 lese om perioden, s\u00f8ker de etter informasjon og filmer p\u00e5 nettet, og bygger jernalderg\u00e5rder med dataspillet Minecraft Edu. Aktivitetene er en del av det europeiske prosjektet iTEC (Innovative Technologies for an Engaging Classroom), som n\u00e5 n\u00e6rmer seg slutten. I den siste pilotrunden i iTEC pr\u00f8ver tolv klasser rundt i Norge ulike spill og verkt\u00f8y for spilldesign.Minecraft Edu er en versjon tilrettelagt for skole, som gir l\u00e6reren gode muligheter for \u00e5 styre aktiviteter og sette opp en server med flerspillerverden. Men slik virkelighetens jernalderg\u00e5rder brant ned og m\u00e5tte bygges opp igjen, har elevene p\u00e5 R\u00f8yneberg ogs\u00e5 m\u00e5ttet bygge noen av bygningene flere ganger. For dem var det verken kamper eller pest som f\u00f8rte til brann, derimot dyrkj\u00f8pte erfaringer med at det er lurt \u00e5 skru av muligheten for \u00e5 bruke dynamitt i Minecraft Edu. Klassen har blitt delt inn i to grupper, som hver har en leder, forskere, byggere, og treller. Gruppene bygger hver sin jernalderg\u00e5rd med langhus, smie, gravhaug og naust etter modell fra historisk informasjon om jernalderen. Ved slutten av prosjektet planlegger klassen en tur til Stavanger, for \u00e5 se p\u00e5 en rekonstruert g\u00e5rdsanlegg fra jernalderen og for \u00e5 sammenligne sine bygninger med originalene. Undervisningsopplegg Prosjektet p\u00e5 R\u00f8yneberg fordeler 15 timer over tre uker. Hver \u00f8kt starter med en introduksjon til dagens emne og diskusjon og planlegging i grupper blant elevene f\u00f8r de begynner \u00e5 bygge i Minecraft. L\u00e6reren har satt opp en Minecraft Edu-server som han kan styre spillet i og skru av \u00e5 p\u00e5 funksjoner som f.eks. ild, dynamitt og sp\u00f8kelser. Prosjeket er tverrfaglig og omfatter disse kompetansem\u00e5lene fra Kunnskapsl\u00f8ftet: Samfunnsfag \u2022fortelje om hovudtrekk ved samfunnsutviklinga i Noreg fr\u00e5 vikingtida til slutten av dansketida og gjere n\u00e6rare greie for eit sentralt tema i denne perioden \u2022beskrive utviklinga i levek\u00e5ra for kvinner og menn og framveksten av likestilling i Noreg Kunst og H\u00e5ndverk \u2022bruke fargekontraster, forminsking og sentralperspektiv for \u00e5 gi illusjon av rom i bilder b\u00e5de med og uten digitale verkt\u00f8y Matematikk \u2022analysere eigenskapar ved to- og tredimensjonale figurar og beskrive fysiske gjenstandar innanfor daglegliv og teknologi ved hjelp av geometriske omgrep \u2022forklare oppbygginga av m\u00e5l for lengd, areal og volum og berekne omkrins, areal, overflate og volum av to- og tredimensjonale figurar", "title": "Jernalder i Minecraft Edu"},
{"date": "31. mars 2014", "content": "Utend\u00f8rsaktiviteter og eTwinning eTwinning inviterer til arbeidsseminar i Istanbul 21.-23.mai. M\u00e5lgruppe er l\u00e6rere med elever i alderen 11 - 15 \u00e5r. Tema er denne gangen Integrating Outdoor activities in eTwinning . Flyreise og konferanseopphold dekkes av eTwinning Norge. Eventuelle andre utgifter m\u00e5 dekkes av den enkelte/ skoleeier. Arbeidsspr\u00e5k er engelsk.\u00a0 Seminaret er f\u00f8rst og fremst et kontaktseminar med faglig p\u00e5fyll, informasjon om eTwinning og de mulghetene som \u00e5pner seg, samt hjelp til partners\u00f8k, prosjektideer og prosjektstart gjennom praktisk oppl\u00e6ring. Viktig er ogs\u00e5 sosialt samv\u00e6r og nettverksbygging. Det forventes at alle deltakere finner en partner og gjennomf\u00f8rer et prosjekt i l\u00f8pet av neste skole\u00e5r. Deltakerne m\u00e5 v\u00e6re registret i eTwinning, og det kan bli forventet at man gj\u00f8r seg kjent med portalen og gjennomf\u00f8rer noen sm\u00e5 oppgaver i forkant av seminaret. Fyll ut skjemaet under og send inn. Loading...", "title": "Seminar i Istanbul"},
{"date": "31. mars 2014", "content": "Vi \u00f8nsker l\u00e6rere, skoleledere, IKT-ansvarlige og andre som interesserer seg for nettbrett i skolen velkommen til konferanse 25. og 26. september p\u00e5 Scandic Hotel Fornebu.\r\nKonferansen vil ha foredragsholdere og perspektiver hentet fra forskning og praksis. N\u00e5 \u00f8nsker vi innspill til temaer og foredragsholdere. Vi sender ut en invitasjon med p\u00e5melding og hotellinformasjon snart. N\u00e5 vil vi gjerne ha dine innspill p\u00e5 temaer og foredragsholdere ! \u00d8nsker du \u00e5 h\u00f8re om produksjon med nettbrett for animasjon og musikk? Personvern og sikkerhet rundt lagring av data og personopplysninger? Bruk av apper for matematikk, naturfag, eller spill i fag - eller noe helt annet? Bruk gjerne v\u00e5r Facebookside til dine forslag. Som deltaker p\u00e5 denne konferansen vil du kunne v\u00e6re med p\u00e5 \u00e5 dele erfaringer, jobbe praktisk og la deg inspirere av foredragsholdere fra inn- og utland. Bekreftede foredragsholdere hittil Abdul Chohan (Essa Academy, UK) Isa Jahnke (Universitetet i Ume\u00e5, SE) Vi sender ut en invitasjon med p\u00e5melding og hotellinformasjon snart. Illustrasjonsfoto: Thinkstockphoto", "title": "Velkommen til nettbrettkonferanse 25. og 26. september"},
{"date": "12. mars 2014", "content": "8. - 10. mai inviterer eTwinning til seminar i Praha. Arbeidsseminaret vil ha deltakere fra mange land, og m\u00e5lgruppe er l\u00e6rere med barn i aldere 3 - 9 \u00e5r. Flyreise og konferanseopphold dekkes av eTwinning Norge. Eventuelle andre utgifter m\u00e5 dekkes av den enkelte/ skoleeier. Arbeidsspr\u00e5k er engelsk.\u00a0 Seminaret er f\u00f8rst og fremst et kontaktseminar med faglig p\u00e5fyll, informasjon om eTwinning og de mulghetene som \u00e5pner seg, samt hjelp til partners\u00f8k, prosjektideer og prosjektstart gjennom praktisk oppl\u00e6ring og sosialt samv\u00e6r og nettverksbygging. Det forventes at alle deltakere finner en partner og gjennomf\u00f8rer et prosjekt i l\u00f8pet av neste skole\u00e5r. Deltakerne m\u00e5 v\u00e6re registret i eTwinning, og det kan bli forventet at man gj\u00f8r seg kjent med portalen og gjennomf\u00f8rer noen sm\u00e5 oppgaver i forkant av seminaret. Fyll ut skjemaet under og send inn. S\u00f8knadsfrist er 31. mars 2014. Har du sp\u00f8rsm\u00e5l, ta kontakt - Lisbeth K Gregersen, lkg@iktsenteret.no eller +4790522914 Loading...", "title": "Kurs for barnehagel\u00e6rere og l\u00e6rere i sm\u00e5skolen"},
{"date": "12. mars 2014", "content": "Future Classroom Lab er et spennende tilbud i regi av European Schoolnet The Future Classroom Lab i Brussel er et fullt utstyrt undervisnings- og l\u00e6ringsrom utviklet av Det Europeiske Skolenettet (EUN). Rommet er utformet som et sted hvor man kan teste ut hvordan IKT kan implementeres i skolen og f\u00e5 tips om hvordan ny teknologi kan st\u00f8tte det pedagogiske arbeidet og p\u00e5virke undervisningen og l\u00e6ringsprosessen. Mer informasjon kan du finne her: http://fcl.eun.org/welcome eTwinning har reservert plasser p\u00e5 noen av kursene og dekker flyreise, kurs med m\u00e5ltider og hotell): 29. - 30.april 2014, Creative use of multimedia and games 2. - 3.juni 2014, Future classroom scenarios S\u00f8knadsfrist var 31.mars 2014. Registrerte eTwinnere vil ha fortrinnsrett til deltakelse. Nye kurs til h\u00f8sten.", "title": "Gratis kurs i framtidens klasserom"},
{"date": "03. mars 2014", "content": "eTwinning i Slovakia inviterer til kontaktseminar i april Den 24.-26.mai samles eTwinnere fra mange land i Bratislava. M\u00e5lgruppen er l\u00e6rere med elever fra 11 \u00e5r og oppover. Tema er: How to make a good collaborative eTwinning project. Det vil bli faglig p\u00e5fyll, informasjon om eTwinning, uttesting av de mulghetene som finnes i portalen, samt hjelp til \u00e5 finne en partner, prosjektstart og sosialt samv\u00e6r og nettverksbygging. Det forventes at alle deltakere finner en partner og gjennomf\u00f8rer et prosjekt i l\u00f8pet av neste skole\u00e5r. Deltakerne m\u00e5 v\u00e6re registret i eTwinning, og det forventes at man gj\u00f8r seg kjent med portalen og gjennomf\u00f8rer noen sm\u00e5 oppgaver i forkant av seminaret. Flyreise og konferanseopphold dekkes av eTwinning Norge. Eventuelle andre reiseutgifter og behov for vikar m\u00e5 dekkes av den enkelte/ skoleeier.Arbeidsspr\u00e5k er engelsk. S\u00f8knadsfrist er 23. mars Har du sp\u00f8rsm\u00e5l, ta kontakt - Lisbeth K Gregersen, lkg@iktsenteret.no eller p\u00e5 +4790522914 Loading...", "title": "Seminar i Bratislava"},
{"date": "17. februar 2014", "content": "Vi har gleden av \u00e5 tilby skoleeiere gratis deltakelse for inntil 2 personer p\u00e5 et av v\u00e5re \u00e5pne FITS-kurs om IKT-drift i skolen. Kursets innhold Elever og l\u00e6rere m\u00e5 kunne stole p\u00e5 at IKT-tjenestene som leveres av skoleeier virker slik de er ment \u00e5 virke. Ved blant annet \u00e5 ta i bruk FITS kan skoleeier bygge n\u00f8dvendig tillit til IKT-tjenestene i skolen; FITS (Framework for ICT Technical Support) er et rammeverk for IKT-drift i skolen.\u00a0 FITS beskriver et sett av prosesser en organisasjon kan jobbe med for \u00e5 bedre sine driftsleveranser. Rammeverket er utviklet med fokus p\u00e5 skolesektoren, men det er ingenting i veien for at prinsippene for IKT-drift kan anvendes ogs\u00e5 p\u00e5 andre deler av skoleeiers virksomhet. For de av dere som har arbeidet med ITIL tidligere kan FITS og ITIL fint smeltes sammen i samme organisasjon. Kurset FITS Ut\u00f8ver gir deltakerne en innf\u00f8ring i arbeidsoppgaver knyttet til daglig drift av IKT-tjenester og utstyrer deltakerne med et felles begrepsapparat. Kurset g\u00e5r over to hele dager, og kombinerer teorigjennomgang og praktiske oppgaver. Kurset avsluttes med en flervalgseksamen. Senter for IKT i utdanningen samarbeider med profesjonelle kursholdere om \u00e5 levere kurset FITS Ut\u00f8ver. For \u00e5 skape oppmerksomhet rundt kursene gir vi n\u00e5 bort gratis plasser til noen slike kurs. Kurset er godt egnet for IKT-personell som jobber sentralt i kommuner og fylkeskommuner, og for IKT-ansvarlige p\u00e5 grunnskoler og videreg\u00e5ende skoler. Vilk\u00e5r Senter for IKT i utdanningen tilbyr skoleeiere gratis deltakelse for inntil 2 personer p\u00e5 et av f\u00f8lgende kurs: 30-31. oktober i Oslo 24-25. november i Trondheim Alle\u00a0kursene fylles etter f\u00f8rstemann-til-m\u00f8lla-prinsippet. Senter for IKT i utdanningen dekker kursavgiften for deltakere p\u00e5 disse kursene, og forbeholder seg retten til \u00e5 kunne kontakte deltakerne i etterkant av kurset for \u00e5 l\u00e6re om deres erfaringer. Reise, opphold og arbeidstid m\u00e5 skoleeier dekke selv. P\u00e5melding P\u00e5melding til Fits-ut\u00f8verkurs i oktober >> P\u00e5melding til Fits-ut\u00f8verkurs i november >> Mer informasjon Les mer om FITS, kursopplegg og kursholdere p\u00e5 fits.iktsenteret.no . Se ogs\u00e5 v\u00e5r informasjonsfolder om FITS her. Illustrasjonsfoto: iStockphoto", "title": "Gratis FITS-kurs om IKT-drift i skolen"},
{"date": "13. februar 2014", "content": "L\u00e6rere p\u00e5 barnetrinnet inviteres til Antwerpen sist i mars. Arbeidsseminaret vil ha deltakere fra mange europeiske land og gjennomf\u00f8res 28.- 30. mars. Flyreise og konferanseopphold dekkes av eTwinning Norge. Eventuelle andre utgifter m\u00e5 dekkes av den enkelte/ skoleeier. Arbeidsspr\u00e5k er engelsk. Seminaret vil ha 80 deltakere fra hele grunnoppl\u00e6ringen, men vi \u00f8nsker \u00e5 sende l\u00e6rere med elever p\u00e5 barnetrinnet. Tema for seminaret er How to use eTwinning in the new way of teaching. Det vil bli faglig p\u00e5fyll, informasjon om eTwinning og de mulghetene som \u00e5pner seg, samt hjelp til partners\u00f8k, prosjektideer og prosjektstart gjennom praktisk oppl\u00e6ring og sosialt samv\u00e6r og nettverksbygging. Det forventes at alle deltakere finner en partner og gjennomf\u00f8rer et prosjekt i l\u00f8pet av neste skole\u00e5r. Deltakerne m\u00e5 v\u00e6re registret i eTwinning, og det kan bli forventet at man gj\u00f8r seg kjent med portalen og gjennomf\u00f8rer noen sm\u00e5 oppgaver i forkant av seminaret. Fyll ut skjemaet under og send inn. S\u00f8knadsfrist er 7. mars 2014 . Har du sp\u00f8rsm\u00e5l, ta kontakt - Lisbeth K Gregersen, lkg@iktsenteret.no eller +4790522914 Loading... Foto: IJdema", "title": "Bli med p\u00e5 seminar for eTwinnere i Antwerpen"},
{"date": "12. februar 2014", "content": "Her er noen av de arbeids- og kontaktseminarene eTwinning inviterer l\u00e6rere til i \u00e5r. Hvert \u00e5r arrangeres over 20 ulike arbeids- og kontaktseminar rundt om i Europa. Registrerte eTwinning-medlemmer har anledning til \u00e5 s\u00f8ke om \u00e5 f\u00e5 delta p\u00e5 de arrangementene som passer deres elevgruppe og fag. Nasjonal st\u00f8ttetjeneste for eTwinning i Norge dekker flyreise og konferanseopphold. Alle seminarene tilbyr faglig oppdatering, innf\u00f8ring i bruk av eTwinning-portalen med partners\u00f8k, prosjektideer og verkt\u00f8y for samhandling, samt sosialt samv\u00e6r og nettverksbygging. Alle deltakere forplikter seg til \u00e5 finne en partner og starte et prosjekt i l\u00f8pet av skole\u00e5ret. Invitasjon til de ulike arrangementene vil legges ut fortl\u00f8pende p\u00e5 sidene til Senter for IKT i utdanningen.Arbeidsspr\u00e5k er engelsk n\u00e5r annet ikke er oppgitt. Kontaktseminar i Antwerpen, Belgia 28.-30.mars. M\u00e5lgruppe er alle l\u00e6rere i grunnoppl\u00e6ringen. Tema er How to use eTwinning in the new way of teaching. Seminar avsluttet. Kontaktseminar i Helsinki, Finand 4.-6.april. M\u00e5lgruppe er l\u00e6rere i naturfag og geografi p\u00e5 ungdomstrinnet. Tema er Klima .\u00a0 S\u00f8knadsfristen g\u00e5tt ut. Kontaktseminar i Bratislava, Slovakia 24.-26.april. M\u00e5lgruppe er l\u00e6rere med elever fra 11 \u00e5r og oppover. Tema er How to make a good collaborative eTwinning project. S\u00f8knadsfristen g\u00e5tt ut. Kontaktseminar i Praha, Tsjekkia 8. -10. mai. M\u00e5lgruppe er barnehagel\u00e6rere og l\u00e6rere p\u00e5 barnetrinnet med elever fra 3 - 9 \u00e5r. Arbeidsseminar i Istanbul, Tyrkia 21.-23.mai. M\u00e5lgruppe er l\u00e6rere med elever fra 11 - 15 \u00e5r. Tema er: Integrating Outdoor Activities in eTwinning Projects. Arbeidsspr\u00e5k er engelsk. Mer informasjon og s\u00f8knadsskjema her . Nordisk kontaktseminar p\u00e5 Island, 28.-31.august. M\u00e5lgruppe er l\u00e6rere med elever p\u00e5 ungdomstrinnet. Arbeidsspr\u00e5k er eget morsm\u00e5l. Tema er Demokrati og aktivt medborgerskap. Kontaktseminar i Gdansk, Polen, 11.-13.september. M\u00e5lgruppe er alle l\u00e6rere. Tema er eSafety . Arbeidsspr\u00e5k er engelsk. Seminaret gir mulighet til \u00e5 treffe l\u00e6rere fra eTwinning pluss-landene. Kontaktseminar i Konya, Tyrkia, 19.-20.september. M\u00e5lgruppe er l\u00e6rere p\u00e5 ungdomstrinnet og i videreg\u00e5ende oppl\u00e6ring.Tema er Intercultural understanding and eTwinning Arbeidssseminar i Tallinn, Estland 23. - 25. september. M\u00e5lgruppe kommer. Tema er koding . Arbeidsseminar p\u00e5 Korfu, Hellas 2. -4.oktober. Tema er: Profissional Development Workshop (PDW) on culture for teachers of Art . M\u00e5lgruppe er l\u00e6rere i grunnskolen med fagene kust, musikk og drama. Kontaktseminar i Lubljana, Slovenia 2.-4.oktober. M\u00e5lgruppe er spr\u00e5k- og gyml\u00e6rere p\u00e5 ungdomstrinnet og i videreg\u00e5ende oppl\u00e6ring. Tema er Game based learning. Arbeidsseminar i Portugal i november. Dato kommer. Tema er Closing the Gap between Family and School: the role of digital technologies . Kontaktseminar i Fribourg, Sveits 13. - 15. november. M\u00e5lgruppe er l\u00e6rere som underviser i tysk og/eller fransk fremmedspr\u00e5k p\u00e5 ungdomstrinnet og i videreg\u00e5ende oppl\u00e6ring. Kontaktseminar i Madrid, Spania, 13.-15.november. M\u00e5lgruppe er l\u00e6rere som underviser i spansk p\u00e5 ungdomstrinnet og i videreg\u00e5ende oppl\u00e6ring. Arbeidsspr\u00e5k er spansk. \u00c5rskonferanse i Roma, Italia , 27. - 29.november. L\u00e6rere inviteres til \u00e5 delta gjennom ulike konkurranser og kampanjer som annonseres p\u00e5 v\u00e5re sider. Sp\u00f8rsm\u00e5l kan rettes til Lisbeth Knutsdatter Gregersen, 90522914 eller lkg@iktsenteret.no", "title": "eTwinning-seminar og konferanser i 2014"},
{"date": "11. februar 2014", "content": "Kunnskapsminister Torbj\u00f8rn R\u00f8e Isaksen og elever fra Kongsberg videreg\u00e5ende og Kastellet skole gjestet Senter for IKT i utdanningen i anledning Trygg bruk-dagen 11. februar 2014. P\u00e5 programmet sto nettvett, undervisningsopplegget dubestemmer.no og \"Kongsbergprosjektet\". - Dubestemmer.no har blitt en viktig ressurs for \u00e5 bygge digital d\u00f8mmekraft, sa Trond Ingebretsen, direkt\u00f8r ved Senter for IKT i utdanningen, da han \u00e5pnet markeringen. I et samfunn hvor teknologien omgir oss overalt og hele tiden, er digital d\u00f8mmekraft vesentlig. Der hvor man f\u00f8r kunne regne med at en tabbe ble glemt relativt fort, kan den i dag leve evig p\u00e5 nettet. - Det er derfor viktig \u00e5 utvikle holdninger og kunnskap om hvordan teknologien fungerer og hvilke konsekvenser bruk kan ha. Dubestemmer.no kan gi l\u00e6rere et godt utgangspunkt for \u00e5 undervise sine elever i d\u00f8mmekraft p\u00e5 Internett, sier Karoline T\u00f8mte, prosjektleder for dubestemmer.no To tidligere elever ved Kongsberg vgs, Ingrid Lindteigen og Synne Bay Engmark, har begge god kjennskap til Du bestemmer-ressursen. - Dubestemmer.no er den beste kilden til info om nettvett og personvern vi har funnet, sa Engmark. Lindteigen og Engmark har tatt i bruk ressursen i forbindelse med et prosjekt ved Kongsberg vgs, der elever p\u00e5 8. trinn f\u00e5r undervisning i nettvett fra elever i tredje klasse p\u00e5 vgs. Modellen ble demonstrert p\u00e5 markeringen, og ogs\u00e5 statsr\u00e5den ble invitert til \u00e5 delta som l\u00e6revillig 8. klasseelev, f\u00f8r han og elevene diskuterte digital mobbing. \"Likes\" viktigere enn antall venner Isaksen spurte elevene blant annet om hva de tenker om at antallet venner p\u00e5 sosiale medier som Facebook er sv\u00e6rt synlig for andre, og hvordan store variasjoner kan v\u00e6re tydelige. Elevene mente at det var mer vanlig \u00e5 v\u00e6re opptatt av antall \"likes\", og at dette kunne f\u00f8re til en mindreverdighetsf\u00f8lelse dersom man ikke fikk \"mange nok\". Antallet venner p\u00e5 Facebook var ikke like viktig. Publisering av u\u00f8nskede bilder, mobilforbud i skolen og anonyme tekstmeldinger med s\u00e5rende innhold var ogs\u00e5 blant temaene som opptok elevene og statsr\u00e5den. At digital mobbing er et viktig problem som m\u00e5 tas alvorlig var et gjennomg\u00e5ende tema i markeringen. Les mer om tjenesten dubestemmer.no og se hvordan du kan bidra til \u00f8kt kunnskap om digital d\u00f8mmekraft Safer Internet Day (Trygg bruk-dagen) organiseres i februar hvert \u00e5r av Insafe, som ligger under EU-kommisjonens Safer Internet Program. Hensikten er \u00e5 fremme trygg og ansvarlig bruk av teknologi, Internett og mobiltelefon, spesielt blant barn og unge. 11. februar markeres Safer Internet Day for tiende gang, med mottoet \"Let's create a better internet together\". Les mer om Safer Internet Day Bildetekst: Kunnskapsministeren diskuterer nettvett med elevene fra Kastellet skole. Foto: Cato Martinsen", "title": "Kunnskapsrik markering av Trygg bruk-dagen"},
{"date": "11. februar 2014", "content": "L\u00e6rere p\u00e5 ungdomstrinnet som underviser i naturfag og/eller geografi inviteres til Helsinki 3.-6. april Arbeidsseminaret vil ha deltakere fra Belgia, Nederland, Luxenburg, Danmark, Finland og Norge. Flyreise og konferanseopphold dekkes av eTwinning Norge. Eventuelle andre utgifter m\u00e5 dekkes av den enkelte/ skoleeier.Arbeidsspr\u00e5k er engelsk. Tema for seminaret er Klima. Det vil bli faglig p\u00e5fyll, informasjon om eTwinning og de mulghetene som \u00e5pner seg, samt hjelp til prosjektstart og sosialt samv\u00e6r. Det forventes at alle deltakere finner en partner og gjennomf\u00f8rer et prosjekt i l\u00f8pet av neste skole\u00e5r. Deltakerne m\u00e5 v\u00e6re registret i eTwinning, og det forventes at man gj\u00f8r seg kjent med portalen og gjennomf\u00f8rer noen sm\u00e5 oppgaver i forkant av seminaret. Fyll ut skjemaet under og send inn. S\u00f8knadsfrist er 7. mars 2014 Loading...", "title": "eTwinning-seminar i Helsinki"},
{"date": "10. februar 2014", "content": "Over 30 l\u00e6rerutdannere fra hele landet deltok da tidsskriftet Nordic Journal of Digital Literacy og Avdeling for barnehage- og l\u00e6rerutdanning ved Senter for IKT i utdanningen arrangerte skriveworkshop 6. og 7. februar. - Det er et hardt praktisk og kommersielt press p\u00e5 l\u00e6rerutdanningen i dag. Vi vet at l\u00e6rere motiveres av \u00e5 bruke IKT, men en del unders\u00f8kelser peker mot at l\u00e6rere under utdanning ikke f\u00f8ler det er tilstrekkelig med oppl\u00e6ring i bruk av IKT, sier Geir Ottestad, leder av Avdeling\u00a0 for barnehage og l\u00e6rerutdanning ved Senter for IKT i utdanningen. M\u00e5let med samlingen var todelt. F\u00f8rst og fremst \u00f8nsker senteret \u00e5 inspirere til \u00f8kt produksjon av vitenskapelige artikler om digital kompetanse i l\u00e6rerutdanningen, og deretter samle og publisere tekstene i en eller flere utgaver av tidsskriftet Nordic Journal of Digital Literacy.\u00a0 En viktig oppgave for senteret er \u00e5 bidra til at l\u00e6rerutdannere kan m\u00f8tes og utveksle erfaringer. - Det er viktig \u00e5 fremme begrepet digital kompetanse p\u00e5 tre omr\u00e5der, som et utdanningspolitisk begreg, med digitale dimensjoner i kunnskapsl\u00f8ftet i\u00a0 praktisk forstand samt i etableringen av et tverrfaglig og nytt forskningsfelt, sier redakt\u00f8r i tidsskriftet Morten S\u00f8by. Spennende og varierte presentasjoner Deltakerne i workshopen presenterte en variert og spennende bredde av prosjekter, med temaer som spant fra overordnede diskusjoner om hva digital kompetanse i l\u00e6rerutdanningen er og kan v\u00e6re, til praktisk bruk av teknologi i fagene. Den to dager lange workshopen markerer bare begynnelsen p\u00e5 det som videre vil bli en felles skriveprosess som vil fortsette med skrivestuer i regi av Senter for IKT i utdanningen, og forh\u00e5pentligvis ende med en fagfellevurderingsprosess og publisering av flest mulig av deltakernes ferdige tekster i 2015. Begrepsbruk En av diskusjonen som gikk igjen i l\u00f8pet av workshopen, var hvilke begreper som b\u00f8r brukes, og hvordan vi oversetter dem. - Motivasjonen er sterk, men pedagogisk bruk\u00a0 av IKT er ikke spesielt godt operasjonalisert n\u00e5r det gjelder l\u00e6rerutdanningene. En del definisjoner p\u00e5 feltet er ganske l\u00f8se, men i denne workshopen kan vi bidra til \u00e5 beskrive og definere begrepene bedre, mener Geir Ottestad. Workshopen fikk ogs\u00e5 bes\u00f8k av Kari Tonhild Aune fra Norges forskningsr\u00e5d, som gav deltakerne informasjon om og innf\u00f8ring i FINNUT-programmet. Last ned og les mer om Nordic Journal of Digital Literacy her . Nordic Journal of Digital Literacy er et vitenskapelig tidsskrift p\u00e5 niv\u00e5 1, hvilket inneb\u00e6rer at publisering i tidsskriftet gir poenguttelling i tellekantsystemet i akademia. Tidsskriftet er en elektronisk open access-publikasjon, gratis for alle og kan lastes ned enten som hele hefter eller enkeltartikler. Tidsskriftet gis ut av Senter for IKT i utdanningen i samarbeid med Universitetsforlaget . For sp\u00f8rsm\u00e5l om Nordic Journal of Digital Literacy , kontakt Karoline T\u00f8mte . Bildetekst: Tonje Giev\u00e6r (t.v) og Louise Mifsud fra H\u00f8gskolen i Oslo og Akershus presenterer sitt bidrag. Foto: Jeanett Sirland", "title": "Workshop om digital kompetanse i l\u00e6rerutdanningen"},
{"date": "03. februar 2014", "content": "Den 6. februar er samane sin nasjonaldag. I det h\u00f8vet lanserer Mi stemme eit eige tema om samefolket. Der kan du enkelt \u00e5 finne digitale l\u00e6ringsressursar, som oppg\u00e5ver, filmar og tekstar. Det nye temaet om samefolket finn du i temalista i venstre marg p\u00e5 www.mistemme.no . L\u00e6ringsressursane kan sorterast etter \u00e5rstrinn, fag og kompetansem\u00e5l. Kvar ressurs er ogs\u00e5 kopla saman med andre relevante ressursar s\u00e5 det er enkelt \u00e5 planleggje undervisninga anten du treng informasjon om samane sine spr\u00e5k, historie og kultur eller om fornorsking og diskriminering av samar. Temaet om samefolket er laga i samarbeid med mellom andre Troms fylkeskommune, Ovttas, Store norske leksikon og NRK. G\u00e5 til www.mistemme.no og l\u00e6ringsressursane om samefolket >> Samane sin nasjonaldag Feiringa av samane sin nasjonaldag er felles for samar i Noreg, Sverige Finland og Russland. P\u00e5 denne dagen kom det fyrste samiske landsm\u00f8tet saman i Trondheim i 1917. I Noreg er dette ikkje berre ein festdag for dei 40 000 samane i landet, men ogs\u00e5 offisiell flaggdag sidan 2003. Fakta om Min stemme Mistemme.no. er ein nettstad om demokrati og medverknad for alle barnehagebarn og skuleelevar i landet. Mi stemme er utvikla ved Senter for IKT i utdanninga p\u00e5 oppdrag fr\u00e5 Kunnskapsdepartementet.", "title": "Feir samane sin nasjonaldag i undervisninga med Mi stemme"},
{"date": "03. februar 2014", "content": "Senter for IKT i utdanningen mener selvsagt ikke at elevene skal surfe ukontrollert  p\u00e5 nettet i timene, slik Eva Grinde mer enn antyder i DN 24. januar. Les direkt\u00f8r Trond Ingebretsen motsvar som stod p\u00e5 trykk i DN 3. februar. Eva Grindes kommentar \"Digital forvirring\" DN 24. januar >> Senter for IKT i utdanningen har til oppgave \u00e5 hente inn ny kunnskap og styrke l\u00e6rernes digitale kompetanse \u2013 b\u00e5de de som aktivt bruker innovative og moderne undervisningsmetoder og de som synes dette kan v\u00e6re utfordrende. Vi vet fra senterets monitorunders\u00f8kelse (2013) at: 4 av 5 elever sier at data/nettbrett gir variasjon og \u00f8kt l\u00e6ringslyst. 9 av 10 l\u00e6rere sier at de bruker data/nettbrett for \u00e5 variere undervisningen og engasjere elevene B\u00e5de elever og l\u00e6rere sier at teknologien ogs\u00e5 kan virke forstyrrende Det finnes ikke belegg for \u00e5 si at IKT p\u00e5virker Norges PISA-resultater negativt. Mange andre OECD land (Singapore, S\u00f8r Korea, Nederland og Estland) har over lang tid satset systematisk p\u00e5 IKT i skolen. Disse har h\u00f8yere PISA-score enn Norge. Funnene viser at det er behov for \u00e5 \u00f8ke kompetanse hos landets skoleeiere, skoleledere og l\u00e6rere for \u00e5 sikre at de digitale ressursene bidrar til god samhandling, variasjon og tilpasning til den enkelte elevens behov. Vi kan ikke overlate til hjemmet og arbeidslivet alene \u00e5 utdanne og utvikle barn og unges digitale kompetanse. Nettvett, personvern og digital d\u00f8mmekraft er sentrale ferdigheter for \u00e5 leve og fungere i et moderne samfunn. Teknologien har en naturlig plass i skolen. Poenget er \u00e5 bruke den til \u00e5 styrke undervisningen i fagene \u2013 noe sv\u00e6rt mange norske l\u00e6rere erfarer at den gj\u00f8r. Foto: Mediaphotos", "title": "Digital forvirring"},
{"date": "29. januar 2014", "content": "BETT er Europas st\u00f8rste messe for l\u00e6ringsteknologi og et viktig m\u00f8tested for norske l\u00e6rere og sektoren generelt. I tillegg til selve messa, enkeltforedrag og skandinavisk dag , gir BETT en utmerket anledning til \u00e5 m\u00f8te l\u00e6rere, skoleledere,\u00a0 offentlige akt\u00f8rer og leverand\u00f8rer fra Norge. BETT er Europas st\u00f8rste messe for l\u00e6ringsteknologi og et viktig m\u00f8tested for norske l\u00e6rere og sektoren generelt. I tillegg til selve messa, enkeltforedrag og skandinavisk dag , gir BETT en utmerket anledning til \u00e5 m\u00f8te l\u00e6rere, skoleledere,\u00a0 offentlige akt\u00f8rer og leverand\u00f8rer fra Norge. Mange av utstillerne og foredragene i \u00e5r hadde knytninger til maker-bevelgelsen . Det er stort fokus, spesielt innen realfagene, p\u00e5 at elever skal skape, bygge, programmere noe selv. Programmerbare roboter er stort, ikke bare 'ferdig-l\u00f8sninger' ala Lego Mindstorms, men ogs\u00e5 'lag din egen hva som helst og programmer den' med utgangspunkt i hardware-plattformer som Raspberry Pi og Arduino . Mange av utstillerne innen dette feltet, knyttet dette til at britiske myndigheter n\u00e5 har innf\u00f8rt koding i skolen p\u00e5 alle \u00e5rstrinn som skal implementeres allerede h\u00f8sten 2014. Flere tilbydere hadde ferdige 'kits' der l\u00e6reren kan l\u00e6re \u00e5 bygge og programmere sammen med eleven. \u00c5 innf\u00f8re en ferdighet/fag med s\u00e5 kort frist er en modig \u00f8velse, og England har nok som oss et flertall av l\u00e6rere som ikke selv kan kode. Det skal bli spennende \u00e5 f\u00f8lge dette videre, og det f\u00e5r v\u00e5r egen 'utfordring' med \u00e5 fylle de nye teknologi-rettede valgfagene til \u00e5 virke litt puslete. Noen raske glimt fra BETT 2014 f\u00f8lger nedenfor Lego Lego hadde en stor og imponerende stand, blant annet med Mindstorms-robotene. Mindstorms kan fungere bra for \u00e5 l\u00e6re prinsipper for programmering og har sitt eget grensesnitt for visuell programmering. En mulig ulempe er at man ikke kan aksessere kildekoden og dermed g\u00e5 direkte videre fra det visuelle til 'ekte' programmering i et kjent programmeringsspr\u00e5k. Lego Education Storystarter er en pakke for \u00e5 lage digitale fortellinger rettet mot de mindre barna. Du f\u00e5r et sett av figurer, kamera til \u00e5 knipse bilder og enkelt verkt\u00f8y for \u00e5 integrere bildene med diverse bakgrunner, snakkebobler og elementer (hjerter, stjerner, bombe etc) for \u00e5 lage en bildefortelling. I tillegg et snurrehjul dersom du trenger hjelp til \u00e5 velge tema for fortellingen. \u00c5pner for spennende bruk i barnehager og sm\u00e5skolen. Raspberry Fool Prosjekt som ble raskt presentert av Heppel-student Tom Stacey p\u00e5 Heppel-standen. Utvikling og utpr\u00f8ving av programmerbare buggy-biler bygd med raspberry pi. Noen punkter fra presentasjonen: Why physical hardware developers? people like to hack everyday objects (Makers movement more software is in everyday hardware, more embedded developers will be needed what will programming be in 16 years? AI If you have a Raspberry Pi, you have a hardware development platform Coding is about: making, not consuming problem solving reflection and meta cognition \u00c5 bygge en programmerbar PiBot tok 3x1.5 time - etter skoletid. Jedi Mindcontrol av selvbygd robot-bil CBis Education var p\u00e5 BETT med et byggesett best\u00e5ende av Raspberry Pi-brett og sett av deler til \u00e5 bygge en enkel bil som deretter kunne programmeres med Python. Settet kom i en koffert og inkluderte tilgang til moodle-plattform med mange ferdige undervisningsopplegg og forslag til aktiviteter. Standen var bemannet av vgs-elev som selv hadde brukt dette i prosjekt. Eksempel p\u00e5 et produkt som solgte seg inn som n\u00f8dhjelp til l\u00e6rere med kodeangst. Det som var det nye her var imidlertid noe helt annet; nemlig en m\u00e5te \u00e5 kontrollere robot-bilen p\u00e5 med hjernen. Ved \u00e5 festen en liten b\u00f8yle med elektroder p\u00e5 hodet og deretter \"kalibrere\" ved \u00e5 tenke p\u00e5 kommandoer som \"fremover, bakover, stopp\" kunne man f\u00e5 bilen til \u00e5 gj\u00f8re dette. Rett og slett Jedi Mindcontrol - og det virket! Forel\u00f8pig bare en prototype og morsom gagdet, men det er lett \u00e5 se for seg utrolig mye spennende f.eks. rettet mot personer med s\u00e6rskilte behov. Foredrag med Sams og Bergman - 'guruer' p\u00e5 omvendt undervisning Fullt hus og enda litt p\u00e5 BETT Arena da Aaron Sams og Jonathan Bergmann holdt foredrag om fordelene ved omvendt undervisning. Sams og Bergman er to av de mest kjente navn innen omvendt undervisning (' flipped classroom ') og forfattere av boken\u00a0 \u201c Flip Your Classroom: Reach Every Student in Every Class Every Day ,\u201d basert p\u00e5 egne erfaringer som kjemil\u00e6rere p\u00e5 High School. Foredraget var i stor grad anekdoter fra egen og andres undervisning og \u2018vitnesbyrd\u2019 fra elever og l\u00e6rere. Noen punkter fra presentasjonen: Flipped classroom handler ikke om \u00e5 \u2018abandon content\u2019 i betydningen kaste ut l\u00e6reb\u00f8kene mm. Men om \u00e5 flytte \u2018innholdsleveransen\u2019 over p\u00e5 nett. Undervisning m\u00e5 inneholde 3 elementer som spiller sammen: Innhold, Relasjoner og Nysgjerrighet. Flipped learning handler om \u00e5 flytte den direkte instruksjonen fra fellestid (\u201cgroup space\u201d) til individuell tid (\u201cindividual space\u201d). Det handler om \u00e5 endre undervisningen fra \u00e5 v\u00e6re l\u00e6rerstyrt og innholdsorientert til \u00e5 bli elev-styrt og interesseorientert. Sams og Bergman f\u00e5r mange sp\u00f8rsm\u00e5l om hva som er best bruk av klasseromstiden fra l\u00e6rere som er nybegynner-flippere. Tips til l\u00e6rere som skal begynne \u00e5 snu undervisningen: begynn med 'Flipped101' som vil si \u00e5 legge innholdsleveransen/instruksjonen over p\u00e5 video, men ikke bli der for lenge. Man kan bruke fellestiden til \u00e5 gi elevene en sjanse til \u00e5 l\u00e6re det som oppleves relevant for eleven, la dem v\u00e6re nysgjerrige og utforskende sammen. Mange amerikanske l\u00e6rere har veldig mange elever de aldri f\u00e5r 1:1 tid med. Ved \u00e5 gi individuell tilbakemelding online, kan man bygge tettere l\u00e6rer-elev-forhold. Det begynner \u00e5 komme en del forskningsresultat fra prosjekter p\u00e5 flipped learning, Sams og Bergman har laget en egen samleside for dette. BYOD i \u00c5rhus, Danmark \u00c5rhus kommune har implementert en strategi for full dekning og god bruk av IKT i skolen. Dette er delvis basert p\u00e5 BYOD, men skoler er p\u00e5lagt \u00e5 skaffe enheter til de som ikke har. Strategien har 3 b\u00e6rende elementer: 1) Capacity and Access 2) Insights and Learning 3) Outlook and Partnerships Unders\u00f8kelse viser at 75% av husstandene elevene kommer fra har 3 eller flere enheter som eleven kan bruke --> H\u00f8y \"ICT readyness\". Krav om plattformuavhengige og web-baserte verkt\u00f8y. Skolene skal ha kapasitet i nettet for enheter 3 * antall elever! Fokus p\u00e5 godt innhold. DK myndigheter gir for tiden 50% tilskudd til investeringer i digitalt innhold for l\u00e6ring. I fjor investerte \u00c5rhus 8 mill DKR i digitalt innhold. Kommunen har ogs\u00e5 etablert en IKT \u2018taskforce\u2019 best\u00e5ende av 32 l\u00e6rere med 1 dag i uka tilgjengelig. Kan bestilles av skolene enten formelt ved s\u00f8knad eller uformelt ved \u00e5 ta en telefon og avtale bes\u00f8k. Kommunen har inng\u00e5tt samarbeid med l\u00e6rerutdanninger i UH, andre kommuner og kommersielle akt\u00f8rer. De samarbeider bl.a. om fokusomr\u00e5der som FabLab \u00c5rhus (maker movement), Flipped Learning og digitalt innhold. Skandinavisk dag p\u00e5 BETT Fredag var det skandinavisk dag p\u00e5 BETT i regi av Senter for IKT i utdanningen og svenske Datorn i utbildningen . Seminaret ble moderert av Stephen Heppel og \u00d8ystein Johannessen, og her deltok blant andre en rekke l\u00e6rere og elever fra norske, danske og svenske skoler. Se: Stephen Heppell sin oppsummering av skandinavisk dag p\u00e5 BETT Svensk l\u00e6rer oppsummerer sin BETT-tur. Grundig om presentasjonene fra skandinavisk dag.", "title": "Roboter, programmering og byggesett - noen inntrykk fra BETT 2014"},
{"date": "29. januar 2014", "content": "KRONIKK: Debatten som har foreg\u00e5tt i Klassekampen de siste to ukene er viktig, men krever at vi legger de rette premissene til grunn. Det har aldri v\u00e6rt senterets eller min intensjon og fremstille det som et gode i seg selv til enhver tid \u00e5 v\u00e6re koblet p\u00e5 internett. Internett er en ressurs som skal brukes, men fortrinnsvis til m\u00e5lretta og faglig arbeid. Jeg mener at det er helt sentralt \u00e5 v\u00e6re digitalt kompetent for \u00e5 fungere som menneske og arbeidstaker i fremtidens samfunn. KRONIKK: Debatten som har foreg\u00e5tt i Klassekampen de siste to ukene er viktig, men krever at vi legger de rette premissene til grunn. Det har aldri v\u00e6rt senterets eller min intensjon og fremstille det som et gode i seg selv til enhver tid \u00e5 v\u00e6re koblet p\u00e5 internett. Internett er en ressurs som skal brukes, men fortrinnsvis til m\u00e5lretta og faglig arbeid. Jeg mener at det er helt sentralt \u00e5 v\u00e6re digitalt kompetent for \u00e5 fungere som menneske og arbeidstaker i fremtidens samfunn. Senter for IKT i utdanningen mener at dette er et ansvar som skolen har, og som ikke kan skyves over p\u00e5 universiteter og arbeidsliv. Vi \u00f8nsker \u00e5 v\u00e6re der for b\u00e5de de l\u00e6rerne som bruker teknologi til daglig og for de som synes teknologien er utfordrende. Kunnskapsgrunnlaget Det er selvsagt ikke et poeng i seg selv \u00e5 v\u00e6re tilkoblet og p\u00e5 nett til enhver tid. Nettressursene m\u00e5 brukes til det form\u00e5l l\u00e6reren trenger det til, og elevene m\u00e5 l\u00e6re seg hvilke regler som gjelder i klasserommet. Vi m\u00e5 se mulighetene, vite hvordan vi f\u00e5r til god bruk. For \u00e5 ha gode diskusjoner om veivalg og visjoner for norsk skole trenger vi et godt kunnskapsgrunnlag. Senter for IKT i utdanningen henter inn kunnskap, bestiller og gjennomf\u00f8rer forskning og er en viktig tilrettelegger for at skolen kan ta i bruk digitale verkt\u00f8y p\u00e5 best mulig m\u00e5te. Vi s\u00f8rger for \u00e5 skaffe innsikt om hvordan IKT faktisk brukes i norsk utdanning, og vi tilrettelegger og skaper arenaer for at l\u00e6rere og andre skal kunne dele viktige erfaringene. Senter for IKT i utdanningen arbeider p\u00e5 en bred flate, fordi IKT i skolen er en mangeartet sak.\u00a0 Med utgangspunkt i kunnskapsgrunnlaget lager vi tjenester som retter seg inn mot ulike m\u00e5lgrupper i utdanningen, f.eks. www.utdanning.no , delrett.no, ovttas.no, superetterforskerne, eTwinning, m.fl.. Flere av disse tjenestene har h\u00f8ye brukertall og meget gode tilbakemeldinger. Vi jobber bl.a. med et nasjonalt tiltak om \u00e5 innf\u00f8re Feide - en egen skoleidentitet, med et felles passord som kan brukes p\u00e5 alle tjenestene. Dette gj\u00f8r at l\u00e6rerne, skolene og kommunene kan spare tid og penger og frigj\u00f8re ressurser til tid med elevene. Elevene f\u00e5r dermed tilgang til digitale l\u00e6remidler som er spesialtilpasset skolen og p\u00e5 sikt, den enkeltes elevens behov.\u00a0 V\u00e5r veileder i \u00abKlasseledelse i teknologirike klasserom\u00bb er et annet eksempel p\u00e5 ressurser som er nyttige for sektoren. L\u00e6re \u00e5 regulere Det er sv\u00e6rt viktig at barn og unge l\u00e6rer seg fornuftig bruk av smarttelefon, nettbrett og datamaskiner. Nettvett og personvern er forutsetninger for \u00e5 bekjempe digital mobbing. Vi m\u00e5 ogs\u00e5 skille mellom pedagogisk bruk av IKT i l\u00e6ring, og den generelle bruken av teknologibasert underholdning. Underholdningen h\u00f8rer ikke hjemme i klasserommet. Voksne og barn bruker nettet og telefonene mye mer og mye oftere enn tidligere.\u00a0 Mulighetene blir stadig flere, adferden v\u00e5r endres og mange foreldre og andre bekymrer seg for at tiden foran skjerm \u00f8ker.\u00a0 For noen g\u00e5r dette ut over m\u00e5ten vi kommuniserer og samhandler p\u00e5. Vi m\u00e5 l\u00e6re oss \u00e5 sette grenser og styre bruken privat.\u00a0 Slik er det ogs\u00e5 i skolen, der er det l\u00e6reren som m\u00e5 styre aktivitetene i klasserommet. I dag starter barn og unges forhold til det digitale tidlig, det er derfor en viktig oppgave helt fra barnehagen og tidlig i skolen \u00e5 v\u00e6re med \u00e5 utvikle etisk og kritisk d\u00f8mmekraft. Senteret har utviklet tjenesten www.dubestemmer.no som er godt utbredt i norsk skolesektor og tilbyr undervisningsopplegg for \u00e5 utvikle barn og unges digitale d\u00f8mmekraft. Erfaringene Senterets Monitorunders\u00f8kelser har gjennom de siste 10 \u00e5rene kartlagt og analysert bruken av teknologi norsk skole. I siste unders\u00f8kelse (h\u00f8sten 2013) svarer 4 av 5 elever at bruk av IKT hjelper dem til \u00e5 forst\u00e5 faget bedre. Samme unders\u00f8kelse viser ogs\u00e5 at\u00a0 l\u00e6rere og elever synes at teknologien kan virke\u00a0 forstyrrende. Her er vi i kjernen p\u00e5 det vi mener debatten burde dreie seg om: Hvordan utnytte teknologien til god og bedre l\u00e6ring? En elev p\u00e5 Nordahl Grieg videreg\u00e5ende fortalte at hun l\u00e6rte mye mer om oppgavel\u00f8sing n\u00e5r hun fikk l\u00f8pende veiledning av en l\u00e6rer via et nettbasert samarbeidsverkt\u00f8y. Det var mer motiverende og ga dypere innsikt \u00e5 bli veiledet underveis i stedet for tilbakemelding n\u00e5r hun var ferdig med oppgaven. Et annet eksempel er at over 36.000 norske elever l\u00f8ste 7,7 millioner likninger p\u00e5 en uke (ref. Algebra Challenge). Denne konkurransen og resultatet av den hadde ikke v\u00e6rt praktisk gjennomf\u00f8rbart uten bruk av teknologiske l\u00f8sninger. Elevene var sv\u00e6rt motiverte for denne m\u00e5ten \u00e5 jobbe p\u00e5. Den gode debatten Dersom diskusjonen om den digitale utviklingen i norsk skole skal fortsette \u00e5 v\u00e6re en enten-eller debatt, st\u00e5r vi i fare for \u00e5 gj\u00f8re v\u00e5re barn en bj\u00f8rnetjeneste. Vi har stor forst\u00e5else for at digitale l\u00e6ringsressurser kan virke fremmed for l\u00e6rere som ikke har kompetanse til \u00e5 ta dette i bruk p\u00e5 en god m\u00e5te. Det m\u00e5 legges mer vekt p\u00e5 den didaktiske tiln\u00e6rmingen i l\u00e6rerutdanningene, bevisste skoleeiere, engasjerte rektorer og motiverte l\u00e6rere, s\u00e5 kan hver eneste skole ta i bruk digitale verkt\u00f8y for \u00e5 gj\u00f8re undervisningen bedre. Vi i Senter for IKT i utdanningen skal bidra med konkrete tjenester, kunnskap, kompetanse og arenaer for deling av de gode eksemplene, og for diskusjon og utvikling av ny kunnskap. La oss lytte til elevene som sier at IKT gir variasjon i timene og \u00f8kt lyst til \u00e5 l\u00e6re. La oss h\u00f8re p\u00e5 de kompetente l\u00e6rerne n\u00e5r de forteller oss om hvordan de f\u00e5r til en balansert og god bruk av nettressurser i sine timer. Der har vi en god og framtidsrettet debatt! Denne kronikken stod p\u00e5 trykk i Klassekampen 28. januar 2014 og er skrevet av Trond Ingebretsen, direkt\u00f8r for Senter for IKT i utdanningen.", "title": "Vi kan ikke koble av skolen"},
{"date": "28. januar 2014", "content": "Dersom diskusjonen om den digitale utviklingen i norsk skole skal fortsette \u00e5 v\u00e6re en enten-eller debatt, st\u00e5r vi i fare for \u00e5 gj\u00f8re v\u00e5re barn en bj\u00f8rnetjeneste, mener Trond Ingebretsen. Trond Ingebretsen, Direkt\u00f8r Senter for IKT i utdanningen Debatten som har foreg\u00e5tt i Klassekampen de siste to ukene er viktig, men krever at vi legger de rette premissene til grunn. Det har aldri v\u00e6rt senterets eller min intensjon og fremstille det som et gode i seg selv til enhver tid \u00e5 v\u00e6re koblet p\u00e5 internett. Internett er en ressurs som skal brukes, men fortrinnsvis til m\u00e5lretta og faglig arbeid. Jeg mener at det er helt sentralt \u00e5 v\u00e6re digitalt kompetent for \u00e5 fungere som menneske og arbeidstaker i fremtidens samfunn. Senter for IKT i utdanningen mener at dette er et ansvar som skolen har, og som ikke kan skyves over p\u00e5 universiteter og arbeidsliv. Vi \u00f8nsker \u00e5 v\u00e6re der for b\u00e5de de l\u00e6rerne som bruker teknologi til daglig og for de som synes teknologien er utfordrende. Kunnskapsgrunnlaget Det er selvsagt ikke et poeng i seg selv \u00e5 v\u00e6re tilkoblet og p\u00e5 nett til enhver tid. Nettressursene m\u00e5 brukes til det form\u00e5l l\u00e6reren trenger det til, og elevene m\u00e5 l\u00e6re seg hvilke regler som gjelder i klasserommet. Vi m\u00e5 se mulighetene, vite hvordan vi f\u00e5r til god bruk. For \u00e5 ha gode diskusjoner om veivalg og visjoner for norsk skole trenger vi et godt kunnskapsgrunnlag. Senter for IKT i utdanningen henter inn kunnskap, bestiller og gjennomf\u00f8rer forskning og er en viktig tilrettelegger for at skolen kan ta i bruk digitale verkt\u00f8y p\u00e5 best mulig m\u00e5te. Vi s\u00f8rger for \u00e5 skaffe innsikt om hvordan IKT faktisk brukes i norsk utdanning, og vi tilrettelegger og skaper arenaer for at l\u00e6rere og andre skal kunne dele viktige erfaringene. Senter for IKT i utdanningen arbeider p\u00e5 en bred flate, fordi IKT i skolen er en mangeartet sak.\u00a0 Med utgangspunkt i kunnskapsgrunnlaget lager vi tjenester som retter seg inn mot ulike m\u00e5lgrupper i utdanningen, f.eks. www.utdanning.no , delrett.no, ovttas.no, superetterforskerne, eTwinning, m.fl.. Flere av disse tjenestene har h\u00f8ye brukertall og meget gode tilbakemeldinger. Vi jobber bl.a. med et nasjonalt tiltak om \u00e5 innf\u00f8re Feide - en egen skoleidentitet, med et felles passord som kan brukes p\u00e5 alle tjenestene. Dette gj\u00f8r at l\u00e6rerne, skolene og kommunene kan spare tid og penger og frigj\u00f8re ressurser til tid med elevene. Elevene f\u00e5r dermed tilgang til digitale l\u00e6remidler som er spesialtilpasset skolen og p\u00e5 sikt, den enkeltes elevens behov.\u00a0 V\u00e5r veileder i \u00abKlasseledelse i teknologirike klasserom\u00bb er et annet eksempel p\u00e5 ressurser som er nyttige for sektoren. L\u00e6re \u00e5 regulere Det er sv\u00e6rt viktig at barn og unge l\u00e6rer seg fornuftig bruk av smarttelefon, nettbrett og datamaskiner. Nettvett og personvern er forutsetninger for \u00e5 bekjempe digital mobbing. Vi m\u00e5 ogs\u00e5 skille mellom pedagogisk bruk av IKT i l\u00e6ring, og den generelle bruken av teknologibasert underholdning. Underholdningen h\u00f8rer ikke hjemme i klasserommet. Voksne og barn bruker nettet og telefonene mye mer og mye oftere enn tidligere.\u00a0 Mulighetene blir stadig flere, adferden v\u00e5r endres og mange foreldre og andre bekymrer seg for at tiden foran skjerm \u00f8ker.\u00a0 For noen g\u00e5r dette ut over m\u00e5ten vi kommuniserer og samhandler p\u00e5. Vi m\u00e5 l\u00e6re oss \u00e5 sette grenser og styre bruken privat. \u00a0Slik er det ogs\u00e5 i skolen, der er det l\u00e6reren som m\u00e5 styre aktivitetene i klasserommet. I dag starter barn og unges forhold til det digitale tidlig, det er derfor en viktig oppgave helt fra barnehagen og tidlig i skolen \u00e5 v\u00e6re med \u00e5 utvikle etisk og kritisk d\u00f8mmekraft. Senteret har utviklet tjenesten www.dubestemmer.no som er godt utbredt i norsk skolesektor og tilbyr undervisningsopplegg for \u00e5 utvikle barn og unges digitale d\u00f8mmekraft. Erfaringene Senterets Monitorunders\u00f8kelser har gjennom de siste 10 \u00e5rene kartlagt og analysert bruken av teknologi norsk skole. I siste unders\u00f8kelse (h\u00f8sten 2013) svarer 4 av 5 elever at bruk av IKT hjelper dem til \u00e5 forst\u00e5 faget bedre. Samme unders\u00f8kelse viser ogs\u00e5 at \u00a0l\u00e6rere og elever synes at teknologien kan virke forstyrrende. Her er vi i kjernen p\u00e5 det vi mener debatten burde dreie seg om: Hvordan utnytte teknologien til god og bedre l\u00e6ring? En elev p\u00e5 Nordahl Grieg videreg\u00e5ende fortalte at hun l\u00e6rte mye mer om oppgavel\u00f8sing n\u00e5r hun fikk l\u00f8pende veiledning av en l\u00e6rer via et nettbasert samarbeidsverkt\u00f8y. Det var mer motiverende og ga dypere innsikt \u00e5 bli veiledet underveis i stedet for tilbakemelding n\u00e5r hun var ferdig med oppgaven. Et annet eksempel er at over 36.000 norske elever l\u00f8ste 7,7 millioner likninger p\u00e5 en uke (ref. Algebra Challenge). Denne konkurransen og resultatet av den hadde ikke v\u00e6rt praktisk gjennomf\u00f8rbart uten bruk av teknologiske l\u00f8sninger. Elevene var sv\u00e6rt motiverte for denne m\u00e5ten \u00e5 jobbe p\u00e5. Den gode debatten Dersom diskusjonen om den digitale utviklingen i norsk skole skal fortsette \u00e5 v\u00e6re en enten-eller debatt, st\u00e5r vi i fare for \u00e5 gj\u00f8re v\u00e5re barn en bj\u00f8rnetjeneste. Vi har stor forst\u00e5else for at digitale l\u00e6ringsressurser kan virke fremmed for l\u00e6rere som ikke har kompetanse til \u00e5 ta dette i bruk p\u00e5 en god m\u00e5te. Det m\u00e5 legges mer vekt p\u00e5 den didaktiske tiln\u00e6rmingen i l\u00e6rerutdanningene, bevisste skoleeiere, engasjerte rektorer og motiverte l\u00e6rere, s\u00e5 kan hver eneste skole ta i bruk digitale verkt\u00f8y for \u00e5 gj\u00f8re undervisningen bedre. Vi i Senter for IKT i utdanningen skal bidra med konkrete tjenester, kunnskap, kompetanse og arenaer for deling av de gode eksemplene, og for diskusjon og utvikling av ny kunnskap. La oss lytte til elevene som sier at IKT gir variasjon i timene og \u00f8kt lyst til \u00e5 l\u00e6re. La oss h\u00f8re p\u00e5 de kompetente l\u00e6rerne n\u00e5r de forteller oss om hvordan de f\u00e5r til en balansert og god bruk av nettressurser i sine timer. Der har vi en god og framtidsrettet debatt! Photo: monkeybuisnessimages, istock", "title": "Vi kan ikke koble av skolen"},
{"date": "28. januar 2014", "content": "28. januar er personverndagen og i den anledning minner vi om veilederen vi sendte til alle barnehager i h\u00f8st; en veileder i h\u00e5ndtering av personopplysninger og viktig informasjon i barnehagen. Denne veilederen gir eksempler p\u00e5 u\u00f8nskede hendelser knyttet til personvern, informasjon og kommunikasjon i barnehagen, og forslag til sikringstiltak. De som arbeider i barnehagen er lovp\u00e5lagt \u00e5 sikre personopplysninger og informasjon slik at personvernet til det enkelte barn, ansatte og foreldre blir ivaretatt. Vi h\u00e5per at veielderen hjelper deg som arbeider i barnehagen til \u00e5 bli mer bevisst rundt hvordan du sikrer viktig informasjon. G\u00e5 til veilederen om informasjonssikkerhet i barnehagen >>", "title": "Personvern i barnehagen"},
{"date": "23. januar 2014", "content": "BETT i London er Europas st\u00f8rste messe og konferanse for teknologi i utdannings\u00f8yemed. Messen samler rundt 30 000 bes\u00f8kende de fire dagene den varer, \u00e5rlig. Arrangementet samler ogs\u00e5 mer enn 600 leverand\u00f8rer av pedagogisk programvare og en rekke foredragsholdere. Trendene Teknologi for \u00e5 fremme l\u00e6ring i utdanning, er s\u00e5 fasettert at det blir lite presist \u00e5 snakke om kun \u00e9n trend. Pedagogisk programvare i form av applikasjoner tilpasset smarttelefoner finner vi i et \u00f8kende omfang. Tilbydere av nettbrett og annen maskinvare florerer. Mye av teknologien vi finner p\u00e5 BETT er den samme, s\u00e5 en revolusjon er det ikke snakk om. Tendensen er heller at det blir mer av det samme, om enn i en annen innpakning enn tidligere. Gostudyit Det er interessant \u00e5 merke seg at en mindre norsk akt\u00f8r som tilbyr en applikasjon for deling av interaktivt l\u00e6ringsinnhold, ogs\u00e5 er representert p\u00e5 messen. Grunnlegger av gostudyit, Tom Eilertsen Forsmo (bildet), har klokkertro p\u00e5 at deling av l\u00e6ringsinnhold gjennom sosiale medier vil bli en forsterkende trend fremover. Han mener digitale l\u00e6ringsarenaer hvor du kan lage din egen \u00abcampus\u00bb, der elever og l\u00e6rere kan dele l\u00e6ringsinnhold, er fremtiden innenfor teknologi i l\u00e6ring. Scandinavian BETT Fredag 24. januar barker det l\u00f8s for Scandinavian BETT. Seminaret muliggj\u00f8r erfaringsdeling mellom kollegaer i Storbritannia og Skandinavia. Her vil det bli presentert og diskutert forskning p\u00e5 l\u00e6ring og state-of-the-art casestudier. Du kan lese mer om programmet til Scandinavian BETT her. >> Digitale analyseverkt\u00f8y Rick Van Sant, Ph. D., holdt et foredrag om digitale analyseverkt\u00f8y for \u00e5 optimalisere undervisningsstrategier for studenter i h\u00f8yere utdanning. Ved \u00e5 bruke disse metodene mente professoren at man kunne avdekke avvik og sette inn tiltak for studenter som l\u00e5 i risikosonen for \u00e5 ikke komme seg videre i studiene. Med hjelp fra analyseverkt\u00f8y kan l\u00e6rerne korrelere studentaktiviteter med \u00f8nskelig utbytte av studiet, for \u00e5 optimalisere l\u00e6ringsutbyttet. Innovasjonen videre Det kan synes som om BETT 2014 har alt man trenger av teknologi for \u00e5 fremme l\u00e6ring i utdanning, selv om messen ikke byr p\u00e5 en revolusjon rent innovativt. \u00c9n viktig premissleverand\u00f8r for fremtidig innovasjon innenfor teknologien, er de som tar den i bruk rundt om i de ulike utdanningsinstitusjonene verden over. Andre viktige premissleverand\u00f8rer finner vi p\u00e5 BETT; De som utvikler og gj\u00f8r teknologien til en realitet. Et tett samarbeid mellom disse vil v\u00e6re med p\u00e5 \u00e5 fremme innovasjon innenfor dette spennende fagomr\u00e5det. BETT er en viktig arena for deling av kompetanse rundt teknologi til bruk i oppl\u00e6ring, og vil forh\u00e5pentligvis ogs\u00e5 v\u00e6re det i fremtiden. Noe av det som var \u00e5 finne p\u00e5 \u00e5rets BETT Mye av interaktive tavler, tablets, lap-toper og apps med tilpasset l\u00e6ringsinnhold. Teknologi som kan brukes i kropps\u00f8ving gikk ogs\u00e5 igjen i \u00e5r. Virtuelle l\u00e6ringsmilj\u00f8 b\u00e5de p\u00e5 storskjermer, tablets og smartelefoner. Kartleggingsverkt\u00f8y Verkt\u00f8y for \u00e5 kartlegge elevenes ferdigheter i basisfagene Skole-apper til bruk i undervisningen Mobile plattformer for \u00e5 teste kunnskap innenfor fagomr\u00e5der og forbedre kompetanse i forkant av eksamener Virtuell l\u00e6ring Smartboards og interaktive tavler Et bredt utvalg av interaktive tavler til bruk i undervisningen Tablets Bredt utvalg av tablets fra Microsoft, Google, HP, Apple, Intel og andre mindre kjente akt\u00f8rer Bredt utvalg software tilpasset tablets Roboter Bygging og programmering av roboter. Aktuelt i realfagene. Lego Education Software som hjelper elevene \u00e5 ta aktivt del i egen l\u00e6ring og utvikler evnen til probleml\u00f8sning. Steve JobsSchoolsCoolSuite For barn i alderen 4-12. Undervisningsopplegg uten karakterer. L\u00e6rere og foreldre skal fungere som mentorer. Fysisk og virtuelt l\u00e6ringsmilj\u00f8 med bruk av iPad. Sky baserte webl\u00f8sninger Milj\u00f8 for gjennomf\u00f8ring av pr\u00f8ver, eksamener m.m. 10 monkeys Online l\u00e6ringsverkt\u00f8y for \u00e5 forbedre kompetanse i matematikk GeniKids Smartphone Robot Intel Co Digitalt innhold tilpasset skole og l\u00e6rere Tekst og foto: Terje Lien.", "title": "P\u00e5 BETT er teknologi og utdanning i fokus"},
{"date": "23. januar 2014", "content": "Onsdag bes\u00f8kte kunnskapsministeren Hagen skole i Hakadal sammen med NRK Supernytt. Der snakket han med elever i 4. klasse om grunnlovsjubileet og Norges selvstendighet. Elevene har brukt nettstedet minstemme.no for \u00e5 l\u00e6re om hendelsene i 1814 og hva de betyr for oss i dag. - Det er viktig for alle sammen at vi fikk en grunnlov. Vi var under Sverige og Danmark f\u00f8rst, etterhvert fikk vi egen grunnlov i 1814. Det er grunn ti \u00e5 feire!, sier en av elevene i nyhetsinnslaget. Min stemme er et nettsted om demokrati og deltakelse utviklet av Senter for IKT i tudanningen p\u00e5 oppdrag fra Kunnskapsdepartementet i forbindelse med stemmerettsjubileet i fjor og grunnlovsjubileet i \u00e5r. Nettstedet er Kunnskapsdepartementets gave til norske barnehagebarn og skoleelever i forbindelse med de to jubileene. Min stemme handler om demokrati, medvirkning, menneskerettigheter og mye mer og kan brukes i fag som historie, samfunnsfag, norsk, RLE, geografi, demokrati i praksis m.fl. Se supernyttinnslaget her (8.5 min ut i sendingen) >> Foto: Kunnskapsdepartementet", "title": "Supernytt om grunnlovsjubileet og minstemme.no"},
{"date": "22. januar 2014", "content": "Dette er en blogg ansatte fra Senter for IKT i utdanningen oppdaterer. Uttalelser p\u00e5 denne bloggen representerer eller reflekterer ikke n\u00f8dvendigvis IKT-senterets offisielle meninger. iktsenteret.no er v\u00e5rt offisielle nettsted >> F\u00f8lg oss Dette er en blogg ansatte fra Senter for IKT i utdanningen oppdaterer. Uttalelser p\u00e5 denne bloggen representerer eller reflekterer ikke n\u00f8dvendigvis IKT-senterets offisielle meninger. iktsenteret.no er v\u00e5rt offisielle nettsted >> F\u00f8lg oss Abonner p\u00e5 senterets nyhetsbrev >> F\u00f8lg oss p\u00e5 Facebook >> F\u00f8lg oss p\u00e5 You Tube >> Abonner p\u00e5 senternyheter fra iktsenteret.no \u00a0(RSS ) >>", "title": "L\u00e6ring for framtiden"},
{"date": "16. januar 2014", "content": "Hvor trykker skoen i norsk skole?\u00a0 B\u00f8r vi ikke tilbake til det tradisjonelle klasserommet der vi kan opprettholde troen p\u00e5 at normaleleven l\u00e6rer best ved at l\u00e6reren underviser ved tavla, og at elevene sitter lydig og lyttende ved pultene sine? Hvor trykker skoen i norsk skole?\u00a0 B\u00f8r vi ikke tilbake til det tradisjonelle klasserommet der vi kan opprettholde troen p\u00e5 at normaleleven l\u00e6rer best ved at l\u00e6reren underviser ved tavla, og at elevene sitter lydig og lyttende ved pultene sine? L\u00e6reren som digital rollemodell Igjen har diskusjonen om hvorvidt PC-en skaper for mye uro i klasserommet blusset opp. Etter at middelm\u00e5dige PISA-resultater ble kjent i desember 2013 startet jakten p\u00e5 syndebukker. Hvor trykker skoen i norsk skole?\u00a0 B\u00f8r vi ikke tilbake til det tradisjonelle klasserommet der vi kan opprettholde troen p\u00e5 at normaleleven l\u00e6rer best ved at l\u00e6reren underviser ved tavla, og at elevene sitter lydig og lyttende ved pultene sine? Dette er ideal som tilh\u00f8rer forrige generasjons skole. Best illustrert ved p\u00e5standen: \u201dF\u00f8r var elevenes frav\u00e6r synlig ved at kroppene deres ikke var i klasserommet n\u00e5r klokka hadde ringt\u201d. Underforst\u00e5tt, f\u00f8r i tiden var alle elever konsentrerte s\u00e5 lenge de var i klasserommet. Men skoleforskere har i lang tid snakket om \u201dfrav\u00e6r som er tilstede\u201d. Elever dagdr\u00f8mte ogs\u00e5 i den gode gamle skolen, s\u00e6rlig de som enten hadde falt av lasset eller som allerede hadde lest l\u00e6reboken. P\u00e5 den annen side, det er slett ikke rart om elevene er ukonsentrerte hvis l\u00e6reren tillater at de sitter med hodetelefoner, telefon, nettbrett og /eller pc p\u00e5 pulten n\u00e5r viktig stoff gjennomg\u00e5s. Tydelig klasseledelse Dette aktualiserer at l\u00e6reren er klassens leder. L\u00e6reren m\u00e5 vite i hvilke deler av timen han skal bruke digitale verkt\u00f8y og v\u00e6re tydelig p\u00e5 n\u00e5r elevene skal legge bort utstyret. L\u00e6reren klarer dette n\u00e5r han p\u00e5 forh\u00e5nd har planlagt undervisningen ut fra hvilke l\u00e6ringsm\u00e5l som skal n\u00e5s, hvilken evaluering av arbeidet som skal gj\u00f8res, og s\u00e5 ut fra dette velger hvilken teknologi som skal brukes. Er det PC, nettbrett? Tavle og blyant? L\u00e6rebok eller en digital l\u00e6ringsressurs - eller en kombinasjon? Denne m\u00e5ten \u00e5 planlegge p\u00e5 bringer tankene og debatten bort fra skyttergravene om for eller mot teknologi \u2013 av eller p\u00e5 nett, og over p\u00e5 undervisningsmetoder, pedagogikk og didaktiske valg. Tallet p\u00e5 elever som mottar spesialundervisning er \u00f8kende, og det b\u00f8r v\u00e6re et m\u00e5l at vi s\u00e5 langt det er mulig klarer \u00e5 gi gode undervisningstilbud til s\u00e5 mange som mulig i klasserommet sammen med de andre elevene. Digitale l\u00f8sninger gir l\u00e6reren muligheter for dette. Med all bruk av teknologi i undervisning m\u00e5 l\u00e6reren v\u00e6re kompetent. Dette gjelder ogs\u00e5 for PC-er. Vi vet fra den omfattende SMIL-studien (KS, Krumsvik, m.fl.) i Norge at l\u00e6reren er en viktig digital rollemodell for elevene. N\u00e5r l\u00e6reren er digitalt kompetent vet vi at dette f\u00e5r positive ringvirkninger p\u00e5 elevenes l\u00e6ring n\u00e5r IKT brukes, blant annet gjennom tydelig klasseledelse. Og l\u00e6rere flest er slett ikke utelukkende negative til digital teknologi i undervisningen. Senter for IKT i utdanningen sin Monitorunders\u00f8kelse viser at 8 av 10 l\u00e6rere mener at m\u00e5lrettet bruk av digitale verkt\u00f8y og l\u00e6remidler gir variasjon i faglig tiln\u00e6rming og \u00f8ker forst\u00e5elsen, relevansen og motivasjonen til elevene. Digitale l\u00e6remidler gj\u00f8r det mulig for l\u00e6reren \u00e5 f\u00f8lge og veilede elever p\u00e5 det niv\u00e5et de befinner seg. I samme unders\u00f8kelse kommer det fram at 4 av 5 elever i ungdomsskolen og videreg\u00e5ende er enige i at nettbrett/pc bidrar til bedre faglig forst\u00e5else og \u00f8kt l\u00e6relyst. Denne motivasjonen m\u00e5 skolen gripe fatt i for bedre l\u00e6ring. Mattespill motiverer Det er pedagogikken som er styrende n\u00e5r Kunnskapsdepartementets Senter for IKT i utdanningen arbeider for \u00f8kt kvalitet i utdanningen. Teknologien som s\u00e5dan er uten interesse s\u00e5 sant den ikke utnyttes til \u00f8kt motivasjon, interesse og forst\u00e5else, f.eks. innen matematikk. Vi er i startgropen med \u00e5 se potensialet for hvordan teknologien kan hjelpe oss \u00e5 tilpasse undervisningen bedre til den enkelte elev. Vi ser med bekymring p\u00e5 at antall elever som sk\u00e5rer under kritisk grense i matematikk er relativt stort. Digitale verkt\u00f8y vil kunne bidra med \u00f8kt forst\u00e5else og \u00f8kt mengdetrening.\u00a0 L\u00e6ring gjennom spill som Dragonbox kan bidra til at elevene leker seg til \u00e5 forst\u00e5 prinsippet bak algebra p\u00e5 et langt tidligere tidspunkt enn hva l\u00e6replanen tilsier. Elevene kan gjennom enkle, spillbaserte \u00f8velser inn\u00f8ve basiskunnskap mange ganger hurtigere enn ved penn og papir. Innen mer avansert matematikkoppl\u00e6ring kan elevene se hvordan grafen fra en funksjon forandrer seg dynamisk n\u00e5r x-verdien endres. Mengdetrening og praktisk, dynamisk tiln\u00e6rming til ulike problemstillinger gj\u00f8r dessuten elevene godt rustet til \u00e5 m\u00f8te utfordringene de vi m\u00f8te i arbeidslivet. Morgendagens arbeidstakere If\u00f8lge den europeiske studien \u201dNew Skills for New Jobs\u201d fra\u00a0 Eurydice i 2010 forventer 94 prosent av arbeidsgiverne at nye arbeidstakere skal beherske digitale verkt\u00f8y. Morgendagens arbeidstakere \u2013 dagens skoleungdom \u2013 blir ofte beskrevet som digitalt innf\u00f8dte. Men et storforbruk av sosiale medier, spill og andre typer underholdning betyr ikke automatisk at de klarer \u00e5 l\u00e6re fag gjennom bruk av IKT slik dette beskrives gjennom kompetansem\u00e5lene i l\u00e6replanen. Snarere tvert i mot, vi ser i v\u00e5re unders\u00f8kelser at n\u00e5r privatbruken av teknologi blir sv\u00e6rt h\u00f8y, g\u00e5r dette ut over karakterene. Og slik har det alltid v\u00e6rt, n\u00e5r man jobber lite med lekser hjemme (fordi andre interesser tar overh\u00e5nd) blir skoleresultatene deretter. Elevene m\u00e5 l\u00e6re \u00e5 bruke digitale verkt\u00f8y i skolefaglig sammenheng, fordi dette er en annen kompetanse enn deres kunnskap i sosiale medier. Og viktigst, elevene m\u00e5 i samarbeid med l\u00e6rer, l\u00e6re hvordan de kan regulere sin egen bruk i undervisningstiden. Frykt for teknologi \u00abSynda er komen til jorda, men vi vil ikkje ha ho i fargar\u00bb, sa Einar F\u00f8rde tidlig p\u00e5 syttitallet. Han raljerte over datidens paniske motstand mot at TV-bildet skulle komme i farger. \u00c5 argumentere for at barn og unge ikke har godt av \u00e5 bruke digitale verkt\u00f8y i l\u00e6ringssammenheng er like bakp\u00e5 som motstanden mot farge-TV for 40 \u00e5r siden. Det digitale finnes i det meste vi foretar oss og b\u00f8r ha en like naturlig plass i klasserommet, som i livene v\u00e5re for \u00f8vrig. Det er den digitale verdenen vi forbereder skolebarna p\u00e5, og det ville v\u00e6re en stor urett ikke \u00e5 gi dem den kjernekompetansen de trenger for \u00e5 kunne l\u00e6re,\u00a0 jobbe og skape seg gode liv. Hvis elevene gis muligheter for \u00e5 sitte p\u00e5 Facebook og surfe fritt p\u00e5 nettet hele skoletimen, da er l\u00e6reren ikke tydelig nok som leder i klasserommet.\u00a0 \u00c5 utnytte digitale verkt\u00f8y trenger tydelig pedagogisk styring, og det er her innsatsen m\u00e5 komme. L\u00e6reren m\u00e5 kunne styre bruken og v\u00e6re kompetent p\u00e5 hvordan det digitale styrker det pedagogiske.\u00a0 Noe mindre kan vi ikke tilby v\u00e5re barn. Denne kronikken er skrevet av Trond Ingebretsen, direkt\u00f8r ved senter for IKT i utdanningen, og stod p\u00e5 trykk i aftenposten januar 2014.", "title": "L\u00e6reren som digital rollemodell"},
{"date": "16. januar 2014", "content": "Rundt 200.000 elever og 60 000 studenter startet i h\u00f8st p\u00e5 videreg\u00e5ende skole og h\u00f8yere utdanning. Sv\u00e6rt mange av disse kommer aldri til \u00e5 fullf\u00f8re utdanningen. Karriereveiledning p\u00e5 nett kan gi elevene kunnskaper om valgmuligheter som gj\u00f8r at de ikke faller fra, og dermed kan samfunnet spare store bel\u00f8p. Rundt 200.000 elever og 60 000 studenter startet i h\u00f8st p\u00e5 videreg\u00e5ende skole og h\u00f8yere utdanning. Sv\u00e6rt mange av disse kommer aldri til \u00e5 fullf\u00f8re utdanningen. Karriereveiledning p\u00e5 nett kan gi elevene kunnskaper om valgmuligheter som gj\u00f8r at de ikke faller fra, og dermed kan samfunnet spare store bel\u00f8p. Frafall koster Frafallstallene er urovekkende h\u00f8ye. Verst er det for elevene som tar p\u00e5byggings\u00e5r i yrkesfaglige studieretninger: her slutter halvparten av elevene f\u00f8r de er ferdig. Dermed oppn\u00e5r de hverken yrkeskompetanse eller studiekompetanse. H\u00f8yere utdanning har ogs\u00e5 h\u00f8ye frafallstall. Av studentene som startet h\u00f8yere utdanning h\u00f8sten 2000, hadde hele 40% ikke fullf\u00f8rt en grad ti \u00e5r senere. Dette koster samfunnet og den enkelte betydelige summer hvert \u00e5r. Dagens karriereveiledning er av sv\u00e6rt varierende kvalitet, og er helt avhengig av den lokale r\u00e5dgivers kompetanse og kapasitet. Videre viser Utdanningsdirektoratets elevunders\u00f8kelse fra 2012 at kun halvparten av elevene har hatt kontakt med en r\u00e5dgiver, og at flertallet \u00f8nsker mer veiledning. De vanskelige valgene En nasjonal kartlegging av unges utdanningsvalg i 2013 initiert av Senter for IKT i utdanningen, viser at halvparten av dagens unge (15-25 \u00e5r) opplever det utfordrende \u00e5 velge riktig utdanning. I overkant av 30% sier at de ikke vet hva de vil bli, og at de opplever det vanskelig \u00e5 finne et yrke som passer. Det h\u00f8ye frafallet i videreg\u00e5ende oppl\u00e6ring sammenfaller bemerkelsesverdig med disse tallene. Behovet for tilgjengelig r\u00e5dgivning er alts\u00e5 stort b\u00e5de ved inngang til, og underveis i videreg\u00e5ende oppl\u00e6ring, samt ved overgangen til h\u00f8yere utdanning. Veiledning p\u00e5 nett - lett tilgjengelig og likt for alle Kunnskapsdepartementet ga v\u00e5ren 2013 Senter for IKT i utdanningen, sammen med Troms fylkeskommune, muligheten til \u00e5 pr\u00f8ve ut en ny modell for veiledning p\u00e5 utdanning.no. Syv kvalifiserte veiledere fra videreg\u00e5ende skole, universitetet, Nav og karrieresenter besvarte sp\u00f8rsm\u00e5l p\u00e5 nett fra utdannings- og yrkess\u00f8kende. Sp\u00f8rsm\u00e5lene og svarene ble anonymisert og publisert p\u00e5 veiledning.utdanning.no. Den andre delen av tjenesten var sanntidsveiledning via chat, som kan sammenlignes med en tradisjonell r\u00e5dgiversamtale. Evalueringen viste at \u00e5tte av 10\u00a0 brukere var meget eller ganske forn\u00f8yd. Elever, studenter, voksne og minoritetsspr\u00e5klige ga uttrykk for at de foretrakk lett tilgjengelig og anonym veiledning p\u00e5 nett fremfor fysisk m\u00f8te med r\u00e5dgiver. Evalueringen viste ogs\u00e5 en h\u00f8y grad av tilfredshet hos r\u00e5dgiverne, som samarbeidet via internchat og dermed kunne dra nytte av hverandres kompetanse. Vanskelige henvendelser ble kvalitetssikret via den interne chat'en. Dette ga god og effektiv ressursutnyttelse. Trygge og riktige valg er en av flere tiltak som kan v\u00e6re med p\u00e5 \u00e5 forebygge frafall viser evalueringen av prosjektet Nettveiledning. Evalueringen er utf\u00f8rt av IPSOS MMI p\u00e5 vegne av Senter for IKT i utdanningen og Troms fylkeskommune . >> Digitalt f\u00f8rstevalg P\u00e5 samme m\u00e5ten som bankene har nettbank og nettbasert support, m\u00e5 ogs\u00e5 det offentlige etablere nye nettjenester som vil gi yrkes- og utdanningss\u00f8kende den veiledningen de har behov for. Regjeringens satsing p\u00e5 digitalt f\u00f8rstevalg har som m\u00e5l at elektronisk kommunikasjon skal v\u00e6re den prim\u00e6re kanalen for dialog mellom innbyggere og offentlig virksomhet. Karriereveiledning p\u00e5 nett vil styrke denne satsingen, og er ett av mange tiltak som m\u00e5 p\u00e5 plass for \u00e5 redusere feilvalg og frafall. Dette vil gi brukerne et lavterskeltilbud med bedre tilgjengelighet enn dagens r\u00e5dgivningstjeneste. Elever og studenter som trenger veiledning kan komme i kontakt med veileder til enhver tid,. Unge og voksne som har falt ut av utdanningen vil ogs\u00e5 ha lett tilgang til veiledning som kan hjelpe dem tilbake til utdanningen. Veiledning p\u00e5 nett, organisert i tett tilknytning til dagens eksisterende r\u00e5dgiver- og veiledningstjeneste vil n\u00e5 ut til mange flere brukere nasjonalt, og ogs\u00e5 gi mulighet for bedre lokal oppf\u00f8lging av de elever og studenter som har behov for personlig tradisjonell r\u00e5dgivning.\u00a0 De positive konsekvensen for den enkelte bruker, og i et st\u00f8rre samfunns\u00f8konomiske perspektiv ved reduserte kostnader knyttet til frafall, er potensielt stort. Veiledning p\u00e5 nett kan v\u00e6re ett av flere nyttige virkemidler i forebygging av feilvalg og frafall. Fakta P\u00e5 utdanning.no finner du over 500 kvalitetssikrede yrkesbeskrivelser, koblet opp mot ulike utdanningsforl\u00f8p. Med 2.7 millioner bes\u00f8k i 2012 er dette det verkt\u00f8yet som m\u00e5 ligge i bunn for en nasjonal veiledningstjeneste p\u00e5 nett. G\u00e5 til artikkel om nettveiledning p\u00e5 iktsenteret.no >> Denne kronikken er skrevet av Eirik \u00d8vernes, seniorr\u00e5dgiver ved Senter for IKT i utdanningen , og den stod p\u00e5 trykk i Dagens N\u00e6ringsliv i september 2013 .", "title": "Kan karriereveiledning p\u00e5 nett bidra til \u00e5 redusere frafall?"},
{"date": "14. januar 2014", "content": "Med sikker og enkel Feide-p\u00e5logging f\u00e5r l\u00e6rere og elever i Troms\u00f8-skolen tilgang til digitale l\u00e6ringsressurser og muligheter for tilpasning for den enkelte elev. Troms\u00f8 kommune var tidlig p\u00e5 banen for \u00e5 innf\u00f8re Feide (Felles Elektronisk IDEntitet), og ble Feide-godkjent i 2009. - Hovedutfordringen v\u00e5r var \u00e5 rydde i kildesystemet. Ansvaret for elevdata og h\u00e5ndtering av det skoleadministrative systemet var plassert ute p\u00e5 hver enkelt skole, og det var ingen omforent m\u00e5te \u00e5 registrere og vedlikeholde informasjonen p\u00e5, sier Frode Seip\u00e6j\u00e6rvi, IT-r\u00e5dgiver i Troms\u00f8 kommune. Lokal kompetanse Kommunen fokuserer p\u00e5 hvordan de best kan tilrettelegge for god bruk gjennom informasjon og oppl\u00e6ring ut til skolene, og i den strategiske satsningen p\u00e5 IKT i skolen p\u00e5 kommuneniv\u00e5. Seip\u00e6j\u00e6rvi er spesielt opptatt av \u00e5 tenke fremover og se hvilke flere omr\u00e5der Feide kan utnyttes. - Vi oppdaget for eksempel at det kunne st\u00e5 \"stefar\" i feltet for personnummer. Og slikt blir det fort rot av n\u00e5r informasjon skal flyte mellom systemer. Et satsingsomr\u00e5de har v\u00e6rt \u00e5 bygge opp kompetanse hos administrasjonen lokalt p\u00e5 hver enkelt skole, slik at bevisstheten rundt deres ansvar for \u00e5 forvalte elevdata \u00f8ker. - Vi har innf\u00f8rt en struktur for registrering i kildesystemene som sparer oss for mye arbeid senere. Hos oss registrerer vi nye elever og deres brukerkonto med elevens avgangs\u00e5r, fremfor hvilket klassetrinn de g\u00e5r i. Satsing p\u00e5 IKT - Vi\u00a0 er n\u00e5 i gang med \u00e5 tilrettelegge for BYOD (Bring Your Own Device) p\u00e5 skolene. Teknisk sett trenger det ikke v\u00e6re forskjell p\u00e5 om det er skolens l\u00e5nemaskiner eller elevenes private maskiner som brukes. Rent prinsipielt har vi bestemt at beslutningen om \u00e5 \u00e5pne opp for private elevmaskiner i skolen m\u00e5 gj\u00f8res hos hver enkelt skoleleder, eventuelt av kommunal direkt\u00f8r. For \u00e5 f\u00e5 til IKT-satsningen slik de \u00f8nsker i Troms\u00f8 kommune st\u00e5r Feide sentralt for \u00e5 gj\u00f8re bruk av IKT i skolen sikker, enkel og fremtidsrettet. - Og n\u00e5r vi kommer videre med piloten p\u00e5 gruppeinformasjon, kan vi tilpasse systemene enda bedre til brukerne, og da ser vi ogs\u00e5 at Feide kan v\u00e6re s\u00e5 mye mer enn en ren autentiseringsl\u00f8sning. Seip\u00e6j\u00e6rvi f\u00f8lger med p\u00e5 innloggingsstatistikken han som Feide-berettiget i kommunen har tilgang til i kundeportalen til Feide. Dette gir en god innsikt i hvilke l\u00e6ringsressurser som faktisk brukes ute p\u00e5 skolene. - Vi \u00f8nsker jo ikke \u00e5 betale lisensavgifter p\u00e5 tjenester som ingen bruker. Det gir oss ogs\u00e5 en pekepinn p\u00e5 om vi m\u00e5 informere mer og gi oppl\u00e6ring p\u00e5 ressurser vi mener er viktige \u00e5 bruke. Mest brukte systemer i Troms\u00f8-skolen: Office 365 (20 000 innlogginger hver m\u00e5ned) Hypernet (3 500 innlogginger hver m\u00e5ned) Gyldendal (3 400 innlogginger hver m\u00e5ned) Fakta om Feide Feide - Felles Elektronisk IDEntitet - er Kunnskapsdepartementets valgte l\u00f8sning for sikker identifisering i utdanningssektoren. Feide per n\u00e5 innf\u00f8rt i\u00a0 200 kommuner. Innlogging med Feide gir tilgang til en rekke nettbaserte tjenester med samme brukernavn og passord. Foto: Thinkstockphoto", "title": "Fremtidsrettet bruk av Feide i Troms\u00f8"},
{"date": "08. januar 2014", "content": "- Grunnlovsjubileet gir ein unik sjanse til \u00e5 skape ein debatt om demokratiet i framtida og kva rolle Grunnlova skal spele i tida som kjem. Det er viktig at barn og unge engasjerar seg \u2013 og vert lytta til, seier kunnskapsminister Torbj\u00f8rn R\u00f8e Isaksen. Torsdag\u00a09. januar tok kunnskapsministeren del i relanseringa av nettstaden mistemme.no p\u00e5 Stortinget. Elevar fr\u00e5 Tromstun ungdomsskole i Troms\u00f8 viste korleis de nyttar minstemme.no Vi vonar at mange skular og barnehagar vil nytte nettstaden i samband med Grunnlovsjubileet, seier kunnskapsministeren. Minstemme.no er ein nettstad om demokrati og deltaking for alle landets barnehagebarn og skuleelevar. Nettstaden har hundrevis av gratis, kvalitetssikra l\u00e6ringsressursar, videoar, oppg\u00e5ver, debattar, quizar og korte fagtekstar. - Vi inviterer ogs\u00e5 barn og unge til \u00e5 bidra sj\u00f8lv, seier Susanne Koch. Senter for IKT i utdanninga har utvikla nettstaden p\u00e5 oppdrag fr\u00e5 Kunnskapsdepartementet i samband med stemmerettsjubileet og grunnlovsjubileet. P\u00e5 nettstaden finn du mange faglege ressursar og oppg\u00e5ver og ulike m\u00e5tar \u00e5 engasjere barn og unge p\u00e5. G\u00e5 til nettstaden mistemme.no >> Sei meininga di Kvar veke kan alle vere med \u00e5 seie meininga si I \u201cVekas r\u00f8ysting\u201d. - Fleire gongar i l\u00f8pet av v\u00e5ren, inviterer vi ogs\u00e5 til debatt. Ein gjesteredakt\u00f8r med spesialkunnskap leier debatten og alle l\u00e6rarar og elevar, som er Feide-brukarar, kan vere med \u00e5 diskutere, seier Koch. Mistemme.no har eit eige teikneserieverkt\u00f8y med figurar og bakgrunnar som er tilpassa tema som demokrati, deltaking og likestilling. Bli ogs\u00e5 med p\u00e5 konkurransar, som vi annonserer i l\u00f8pet av \u00e5ret, eller send inn eit bidrag om noko de brenn for, oppfordrar Koch. Ressursar for alle skuletrinn Du finn ressursar for alle skuletrinn - barneskule, ungdomsskule og videreg\u00e5ande - p\u00e5 mistemme.no. Det handlar om vegen fram mot 1814 og kva som skjedde det \u00e5ret, for eksempel om Thomas Konow, som var yngstemann p\u00e5 Eidsvoll. Det er ogs\u00e5 rikeleg med informasjon om kva Grunnlova er, korleis den vert brukt, korleis demokratiet v\u00e5rt fungerer og korleis vi kan vere med \u00e5 bestemme. Kopla til rammepanen for barnehage Alle aktivitetar p\u00e5 mistemme.no er kopla til m\u00e5la i rammeplanen. Dei barnehageressursane som er mest relevante for grunnlovsjubileet, finn du under temaa medverknad og 17. mai, til d\u00f8mes denne minidokumentaren om 17. mai . Les ogs\u00e5: Gir l\u00e6rerne grunnloven p\u00e5 nett", "title": "Grunnlovsjubileet for deg i skole og barnehage"},
{"date": "02. januar 2014", "content": "Senter for IKT i utdanningen inviterer til skandinavisk seminar om innovasjon i skolen p\u00e5 BETT, London fredag 24. januar. This sessions offers a rare opportunity to broaden the range of useful transferable insights available \u2013 by connecting UK compulsory education leaders with counterparts from the Scandinavian Countries to discuss a wealth of research on learning and state-of-the-art case studies. Who should attend? Local authorities: Directors of Children\u2019s Services (and equivalent), Directors of Education (and equivalent), Directors of School Improvement, Senior technology professionals focused on education Academy and free school sponsors. School governors. School principals/headteachers 09.30-12.30 Scandinavian experiences and perspectives on ICT and school development Schools and local authorities must devise suitable approaches to the changes in schools which are driven by globalization and digitization. This session will feature three Scandinavian case studies presentations moderated by Professor Stephen Heppell from the UK, and \u00d8ystein Johannessen from Norway. Delegates will be provided with ample opportunities to learn not only from the speakers but from each other, via discussion and networking time. Speakers: Professor Stephen Heppell, CEO, Heppell.net, \u00d8ystein Johannessen, Deputy Director of Education, Nordland County Council, Norway, Students and leaders from Innovative Secondary Schools in Denmark, Sweden and Norway (in English). 13.00-14.00 Look to Norway \u201cTechnology Outlook Norwegian Schools 2013-2018\u00a0 - Identifying emerging technologies likely to have a large impact on teaching and learning (NMC Horizon report)\u201d \u201dLook to Norway - Learning for the Future - main projects and initiatives\u201d Speakers:\u00a0 Vibeke Kl\u00f8vstad & Morten S\u00f8by,\u00a0 Norwegian Centre for ICT in Education (in English) . 14.00-15.30 Scandinavian Reception Informal meeting of Scandinavian visitors and guests. Seminaret er gratis og alle deltakere p\u00e5 BETT kan melde seg p\u00e5: Meld deg p\u00e5 her Husk ogs\u00e5 meld deg p\u00e5 BETT Scandinavia@BETT 2014 is organized by The Norwegian Centre for ICT in Education, BETT and Foundation DIU, Sweden, coordinator. Scandinavian practice in dialogue with research perspectives, with OECD and Unesco in Paris Jan 21-22nd Organized by The Norwegian Centre for ICT in Education and Foundation DIU, Sweden, two seminar and workshop days on innovative Learning Environments, with OECD och Unesco, Paris, January 21-22 2014 School development in practice: explore BETT, share and build knowledge in your team January 22-24th Foundation DIU for 7th year are organizing this trip with Scandinavian participants. Our full day seminars, thematic guided tours at BETT and social events at Scandinvia@BETT , January 21-24\u00a0 (Scand language) Information, prices, booking Photo: Thinkstock", "title": "Skandinavisk seminar p\u00e5 BETT"},
{"date": "20. desember 2013", "content": "Vi \u00f8nsker alle en god jul og et godt nytt \u00e5r med et klikkbart julekort programmert med Scratch. Carl Edward\u00a0Storlien (9. trinn) fra Teknologiskolen Hundsund har laget et flott julekort (eller et julespill?) vi har f\u00e5tt lov til \u00e5 l\u00e5ne. Julekortet er laget i valgfaget robotprogrammering, klikk deg til Scratch, og bruk mus, a, d og w for \u00e5 se hva som foreg\u00e5r under juletreet.", "title": "Senter for IKT i utdanningen \u00f8nsker god jul og godt nytt \u00e5r"},
{"date": "13. desember 2013", "content": "eTwinning-samarbeidet skal stimulere og hjelpe l\u00e6rere og elever til samarbeid og samhandling p\u00e5 tvers av landegrensene. Mer enn 230.000 medlemmer p\u00e5 114.000 skoler i 31.000 prosjekter i 33 land er med i eTwinningsamarbeidet. - Gjennom eTwinning tilbys medlemmer en mulighet til nettverksbygging, kompetanseheving og hjelp til \u00e5 finne en partner og komme i gang med et egendefinert prosjekt, forteller \u2028Lisbeth Knutsdatter Gregersen ved Senter for IKT i utdanningen. eTwinning er en del av EUs Program for Livslang L\u00e6ring, og Senter for IKT i utdanningen har ansvar for den nasjonale st\u00f8ttetjenesten og oppf\u00f8lging av denne i Norge. Fakta om eTwinning eTwinning er en gratis plattform for l\u00e6rere med over 220.000 registrerte medlemmer fra 33 land i Europa som alle ser etter en samarbeidspartner. 2500 norske l\u00e6rere fra 1000 skoler er med i samarbeidet. Alle deltakere f\u00e5r tilgang til eTwinning-portalen, som tilbyr informasjon, prosjektideer, ferdige undervisningsopplegg, arbeidsverkt\u00f8y, faglige diskusjonsgrupper og nettbaserte kurs for l\u00e6rere. Mer enn 20 ulike seminar gjennomf\u00f8res rundt om i Europa hvert \u00e5r. Alle l\u00e6rere kan s\u00f8ke om \u00e5 f\u00e5 delta p\u00e5 disse. Flyreise og seminarutgifter dekkes. eTwinning kan p\u00e5 en enkel m\u00e5te kobles opp mot de fleste fag og en rekke kompetansem\u00e5l i l\u00e6replanene og representerer en unik mulighet for valgfaget Internasjonalt samarbeid og praksisn\u00e6r spr\u00e5koppl\u00e6ring. eTwinning kan ogs\u00e5 tilby inspirasjon gjennom prosjektpakker, tips og ideer samt hjelp fra den nasjonale st\u00f8ttetjenesten, tilgang til kommunikasjonsverkt\u00f8y som chat, blog, wiki, forum og felles fil- og bildearkiv og norske ambassad\u00f8rer som regionalt- og lokalt kan informere om og hjelpe deg til \u00e5 komme i gang med et eTwinning-prosjekt.", "title": "eTwinning  for grensel\u00f8s l\u00e6ring"},
{"date": "13. desember 2013", "content": "Ny unders\u00f8kelse viser at barna vil ha nettbrett og datalek i barnehagen. Barnehagemonitor 2013 viser at selv om de ansatte mener digitale verkt\u00f8y stimulerer til l\u00e6ring, sosial kompetanse og spr\u00e5kforst\u00e5else, er det barna selv som er p\u00e5driverne for utviklingen. 9 av 10 barnehageansatte mener digitale verkt\u00f8y er et viktig pedagogisk virkemiddel ogs\u00e5 for de yngste barna. S\u00e6rlig n\u00e5r det gjelder sosialisering og l\u00e6ring av nye begreper er IKT egnet, sier de ansatte. Mange oppgir at det er barna selv som etterlyser mer digital lek og l\u00e6ring, og s\u00e5ledes blir p\u00e5drivere for b\u00e5de innf\u00f8ring og bruk. Dette viser Barnehagemonitor 2013, den aller f\u00f8rste kartleggingen som er gjort av IKT-bruk i norske barnehager. Barnehagenes bruk av digitale verkt\u00f8y ble en del av rammeplanen for barnehager i 2011.\u00a0 Unders\u00f8kelsen viser at innf\u00f8ring og bruk fortsatt er i en tidlig fase.\u00a0 Tilgang p\u00e5 utstyr og digital kompetanse hos de ansatte er ujevnt og tilfeldig fordelt. Senter for IKT i utdanning har med denne unders\u00f8kelsen kartlagt n\u00e6rmere 500 barnehager over hele landet. \u2013 Det er fortsatt et stykke igjen f\u00f8r vi kan si at digitale verkt\u00f8y er blitt en integrert del av den norske barnehagehverdagen, men vi er p\u00e5 vei, sier direkt\u00f8r for Senter for IKT i utdanning, Trond Ingebretsen. If\u00f8lge Rammeplanen for barnehagen skal digitale verkt\u00f8y tas i bruk i det pedagogiske arbeidet. Barnehagen skal v\u00e6re med p\u00e5 \u00e5 lage bro til skolen, gjennom danning, omsorg, lek og l\u00e6ring ogs\u00e5 p\u00e5 det digitale feltet, heter det. Last ned Barnehagemonitor 2013 >> Last ned Monitor Skole for 2013 >> Barnehagemonitor 2013 viser blant annet at: 29 % av barnehagene har nettbrett, 43 % \u00f8nsker seg det. 44 % av de ansatte \u00f8nsker oppl\u00e6ring i grunnleggende ferdigheter, mens 74 % \u00f8nsker oppl\u00e6ring i pedagogisk bruk av digitale verkt\u00f8y. Halvparten av de ansatte har f\u00e5tt tilbud om \u00e5 g\u00e5 p\u00e5 kurs, prim\u00e6rt i tekniske ferdigheter. I overkant av 20 % har g\u00e5tt p\u00e5 kurs i pedagogisk bruk av IKT. 85 % har l\u00e6rt det de kan om digitale verkt\u00f8y via pr\u00f8ving, feiling og selvstudium. 76 % sier at de ikke har tilstrekkelig utstyr og kompetanse. Mangel p\u00e5 kompetanse oppleves som en sterkere hindring enn mangel p\u00e5 utstyr. 61 % bruker digitale verkt\u00f8y i lek og l\u00e6ring med barna, mens 48 % bruker IKT i dokumentasjon av det pedagogiske arbeidet. De yngre ansatte bruker ikke digitale verkt\u00f8y mer enn de eldre, men de yngre bruker en st\u00f8rre bredde av digitale aktiviteter. Illustrasjonsfoto: Lars \u00c5ke Andersen I kunnskapsbasen presenterer vi mange relevante ressurser for deg som jobber i barnehage >>", "title": "\u00d8nsker nettbrett i barnehagen"},
{"date": "09. desember 2013", "content": "\u00c5rets fjerde og siste utgave av tidsskriftet Nordic Journal of Digital Literacy byr p\u00e5 analyser av klasseromspraksis i en digital skolehverdag, med temaer som tekstproduksjon, sosiale medier, og distraksjoner i elevers teknologihverdag. \u00c5rets fjerde og siste utgave av tidsskriftet Nordic Journal of Digital Literacy byr p\u00e5 analyser av klasseromspraksis i en digital skolehverdag, med temaer som tekstproduksjon, sosiale medier, og distraksjoner i elevers teknologihverdag. G\u00e5 til tidsskriftet Nordic Journal of Digital Literacy >> Bidragsytere i denne utgaven Morten S\u00f8by: Editorial Ingrid Helleve, Aslaug Grov Alm\u00e5s & Brita Bj\u00f8rkelo: Social Networking Sites in Education \u2013 Governmental Recommendations and Actual Use Anna-Lena Godhe:Tensions and Contradictions When Creating a Multimodal Text as a School Task in Mother Tongue Education Toril Aagaard & Andreas Lund: Mind the Gap: Divergent Objects of Assessment in Technology-rich Learning Environments \u00d8nsker nye bidrag til tidsskriftet Redaksjonen \u00f8nsker stadig nye bidrag til tidsskriftet velkommen. Forfatterveiledning kan lastes ned og leses her. Nordic Journal of Digital Literacy er et vitenskapelig tidsskrift p\u00e5 niv\u00e5 1, hvilket inneb\u00e6rer at publisering i tidsskriftet gir poenguttelling i tellekantsystemet i akademia. Tidsskriftet er en elektronisk open access-publikasjon, gratis for alle og kan lastes ned enten som hele hefter eller enkeltartikler. Tidsskriftet gis ut av Senter for IKT i utdanningen i samarbeid med Universitetsforlaget . Andre anbefalte rapporter Monitor Skole 2013 lansertes denne uken og f\u00f8yer seg inn som den sjette i rekken av unders\u00f8kelsene som tar for seg bruk av digitale verkt\u00f8y i skolen, l\u00e6rere og elevers digitale kompetanse, og skoleledernes digitale prioriteringer Teknologiske framtidsutsikter for norsk skole i 2013\u20132018 I tillegg til at Horizon-rapporten kartlegger aktuelle teknologier for undervisning i norsk skolekontekst, sp\u00e5r den ogs\u00e5 noen av de viktigste trendene vi kan forvente \u00e5 se i fremtidens klasserom. Men med nye muligheter kommer ogs\u00e5 nye utfordringer: - Vi trenger l\u00e6rere som er trygge p\u00e5 bruk og innf\u00f8ring, og som tydelig ser hvordan dette styrker klasseromsundervisningen, sa direkt\u00f8r Trond Ingebretsen ved Senter for IKT i utdanningen da senteret lanserte den norske Horizon-rapporten forrige m\u00e5ned. For sp\u00f8rsm\u00e5l om Nordic Journal of Digital Literacy , kontakt Karoline T\u00f8mte . Illustrasjonsbilde: Thinkstockphoto", "title": "Den digitale skolehverdagen"},
{"date": "09. desember 2013", "content": "L\u00e6r meir om den digitale tilstanden i skule og barnehage. #IKTmonitor Last ned Barnehagemonitor >> Last ned Monitor Skole >> Tid : 10. desember klokka 08.30 til 11:15 Stad : Litteraturhuset i Oslo Kva : Seminar om den digitale tilstanden i skule og barnehage Pris : Gratis Streaming: G\u00e5 til streaming som begynner kl. 09.00 >> G\u00e5 til streaming som begynner kl. 09.45 > > Om Monitor skule 2013 Monitor skule 2013 er den sjette unders\u00f8kinga om bruk av digitale verkty i skulen, l\u00e6rarane og elevane sin digitale kompetanse og skuleleiarane sine digitale prioriteringar. Monitor 2013 skule er ei unders\u00f8king som g\u00e5r til utvalde elevar, l\u00e6rarar og skuleleiarar p\u00e5 7. og 9. trinnog til Vg2. Vi stiller sp\u00f8rsm\u00e5l om kva som kjenneteiknar bruken til elevane av IKT i skule og p\u00e5 fritid? Kva rolle har IKT for oppfatninga til elevane l\u00e6ringsmilj\u00f8 og motivasjon? Korleis styrke pedagogisk bruk av IKT i skulen? Barnehagemonitor 2013 For fyrste gong har vi gjennomf\u00f8rd ei landsrepresentativ kartlegging av bruk av og tilgang\u00a0og haldningar til digitale verkty blant tilsette i barnehagen. Unders\u00f8kinga ser s\u00e6rleg p\u00e5 i kva grad og korleis dei tilsette bruker digitale verkty i det pedagogiske arbeidet saman med barna. Dei tilsette har ogs\u00e5 f\u00e5tt sp\u00f8rsm\u00e5l om kva som fremmar og kva som hindrar dei i \u00e5 bruke verktya i arbeidet sitt. Program Plenum 08.30: Frukost og kaffe 09:00: Velkommen ved direkt\u00f8r Trond Ingebretsen, Senter for IKT i utdanninga 09.10: Den digitale tilstand i barnehage ved prosjektleiar Helle Jacobsen, Senter for IKT i utdanninga 09.20: Den digitale tilstand i skulen ved prosjektleiar Ove Edvard Hatlevik, Senter for IKT i utdanninga To parallelle sesjonar: 1 - barnehage 09:45: Barnehagemonitor 2013 10:30: D\u00f8me fr\u00e5 Klepp familie- og friluftsbarnehage.\u2028Marianne Undheim deler eksempel p\u00e5 korleis ein kan bruke bilete kreativt i barnehagen, og samtidig vareta barna sin medverknad. 2- skule 09:45 Monitor skule 2013 10:30 Avsluttande diskusjon Meld deg p\u00e5 lanseringa her >>", "title": "Lansering av Monitor skole og Barnehagemonitor"},
{"date": "08. desember 2013", "content": "(NTB) 87 prosent av norske sjuendeklassinger og 76 prosent av niendeklassingene bruker datamaskin mindre enn tre timer i uka i klasserommet, g\u00e5r det fram i den siste Monitor-rapporten. NTB skriver i dag om rapporten som annethvert \u00e5r presenterer elevers bruk av digitalt verkt\u00f8y p\u00e5 skolen, og elever, l\u00e6rere og skoleledere i hele landet deltar. Den siste rapporten viser en svak nedgang i databruk i skolen siden 2011. Dette til tross for at tilgangen p\u00e5 teknologi er god i norsk skole og at det er et uttrykt m\u00e5l i l\u00e6replanen at digitale ferdigheter skal prioriteres. For alle unders\u00f8kte trinn er matematikk det faget der digitalt verkt\u00f8y er minst brukt i undervisningen. Blant 7.-klassingene sier for eksempel 84,6 prosent at de sjelden eller aldri bruker datamaskin i mattetimene. - Det er sv\u00e6rt oppsiktsvekkende, sier direkt\u00f8r Trond Ingebretsen ved Senter for IKT i utdanningen til NTB. Han henviser til OECDs nye PISA-unders\u00f8kelse som viser at norske elevers prestasjoner i matematikk har g\u00e5tt ned siden forrige unders\u00f8kelse i 2009. Dataspill er ikke nok Monitor 2013 har kartlagt elever i 7. klasse, 9. klasse og i 2. trinn p\u00e5 videreg\u00e5ende skole. M\u00e5let er blant annet \u00e5 se i hvilken grad informasjons- og kommunikasjonsteknologi (IKT) er integrert i norske skoler. Bakgrunnen er uomtvistelige fakta som at IKT f\u00e5r en stadig mer sentral posisjon i arbeidslivet. If\u00f8lge den europeiske studien Eurodice 2010 forventer 94 prosent av arbeidsgiverne at nye arbeidstakere skal beherske digitalt verkt\u00f8y. - Morgendagens arbeidstakere, dagens skoleungdom, blir ofte beskrevet som digitalt innf\u00f8dte. Men et storforbruk av sosiale medier, spill og andre typer underholdning betyr ikke automatisk at de mestrer den skolerettede bruken av IKT slik dette beskrives i kompetansem\u00e5lene i l\u00e6replanen, sier Ingebretsen. Mattespill motiverer Ingebretsen tror mer databruk i mattetimene vil styrke motivasjon og forst\u00e5else og gj\u00f8re det mulig \u00e5 tilpasse undervisningen til den enkelte elev i st\u00f8rre grad. - Slik den digitale tilstanden er i grunnskolen er ikke dette mulig n\u00e5. Vi tror at elevene faller ut av matematikkundervisningen tidlig i Norge fordi de oppn\u00e5r for d\u00e5rlig kunnskap om grunnleggende matematikkferdigheter. Digitalt verkt\u00f8y ville her kunne v\u00e6re med p\u00e5 \u00e5 \u00f8ke mengdetrening dramatisk, noe som er avgj\u00f8rende i for eksempel algebra. Elevene kan gjennom enkle spillbaserte \u00f8velser inn\u00f8ve basiskunnskap 200 ganger p\u00e5 en time i stedet for fem, sier Ingebretsen. L\u00e6rerens rolle I Monitor 2013 kommer det fram at ni av ti l\u00e6rere bruker IKT for \u00e5 gj\u00f8re elevene mer interessert i faget og for \u00e5 variere undervisningen. \u00c5tte av ti l\u00e6rere sier at bruk av IKT gj\u00f8r det enklere \u00e5 aktivisere elevene og differensiere mellom elevene. Elevene har samme syn: Omtrent \u00e5tte av ti er helt eller delvis enig i at deres databruk p\u00e5 skolen er nyttig for \u00e5 l\u00e6re, gj\u00f8r det enklere \u00e5 l\u00e6re og gir mer l\u00e6relyst. - Vi vet fra den omfattende SMIL-studien i Norge at l\u00e6reren er en viktig digital rollemodell. Digitalt verkt\u00f8y vil ikke bli brukt i undervisningen, hvis ikke l\u00e6reren g\u00e5r foran. N\u00e5r l\u00e6reren har god digital kompetanse, gjenspeiles det i elevenes l\u00e6ring. Det er sv\u00e6rt viktig at l\u00e6rerutdanningene n\u00e5 klarer \u00e5 gi studentene kunnskap om hvordan de skal bruke IKT for \u00e5 gj\u00f8re matematikk mer engasjerende og motiverende, sier Ingebretsen. En oppdatert innf\u00f8ring i IKT p\u00e5 l\u00e6rerstudiene ville trolig heve statusen til utdanningen. Felles for de landene som har gjort det bra i PISA-unders\u00f8kelsen de siste 20-30 \u00e5rene, er at l\u00e6rerutdanningene har h\u00f8y status. Illustrasjonsfoto: Thinkstockphoto", "title": "Databruken i grunnskolen g\u00e5r ned"},
{"date": "02. desember 2013", "content": "L\u00e6rere, l\u00e6rerutdannere, spillutviklere, kulturformidlere og spillinteresserte var nylig samlet p\u00e5 spillforum p\u00e5 IKT-senteret. Magnus H. Sandberg, l\u00e6rer ved Stovner vgs. viste fram en \u00e5pen Beta-versjon av en ny Minecraftveiledning for skolen laget i samarbeid med Senter for IKT i utdanningen. Veiledningen er delt inn i tre niv\u00e5er; enkel, normal og avansert, og inneholder ulike undervisningsopplegg koblet til fag. Om du har tips, ros eller ris til veiledningen, er kommentarfeltet p\u00e5 nettsiden \u00e5pent. Veiledningen bygger videre p\u00e5 spillarket for Minecraft som ble utviklet i samarbeid med Medietilsynet og IKT-senteret. Tobias Staaby fra Nordahl Grieg vgs. fortalte om hvordan han har brukt zombie/eventyrspillet The Last of Us som objekt for tekstanalyse i norsk. Som l\u00e6rer opplevde Staaby at elevene ga positiv respons, var sv\u00e6rt motiverte og jobbet mer autonomt enn vanlig i faget. Presentasjon: Dataspill som litteratur. Danske Matias Poulsen pekte p\u00e5 at det fortsatt bare er i isolerte \u00f8yer av forskere, l\u00e6rere, spillutviklere som har innsikt i hvordan dataspill kan st\u00f8tte l\u00e6ring. Likevel mener han at utviklingen har g\u00e5tt fra at man i skole- og utdanningssektoren spurte hva spill kan gj\u00f8re for l\u00e6ring, til hvordan man kan ta i bruk spill. Hans presentasjon finnes her . Poulsen planlegger for \u00f8yeblikket en festival rundt lek og l\u00e6ring i Aarhus i april, kalt Counterplay. M\u00e5let med festivalen er \u00e5 f\u00e5 folk fra ulike sektorer og land til \u00e5 snakke mer sammen om dataspill, lek og l\u00e6ring. Eli Gj\u00f8lstad og H\u00e5kon Swensen fra H\u00f8gskolen i Oslo og Akershus fortalte om erfaringer med kurs i dataspill og spilldesign for studentene p\u00e5 l\u00e6rerutdanningen. Studentene jobbet blant annet med spilldesign i Scratch. To eksempler finnes her og her . Gunnar Hovd fra Vestby vgs. bruker Minecraft i faget tegning og bransjel\u00e6re, og hans elever (avbildet i Minecraft over) konstruerer for tiden Vestby sentrum i Minecraft . Hans presentasjon finnes her . Se ogs\u00e5 artikkel hos Computerworld fra spillforum.", "title": "Oppsummering og presentasjoner fra spillforum"},
{"date": "29. november 2013", "content": "En ny reform i barnehagel\u00e6rerutdanningen gir oss ny rammeplan og tilh\u00f8rende retningslinjer. Reformen gir ny kurs for utdannere. I rapporten Skifte kurs? har senteret utforsket hva en ny rammeplan i barnehagel\u00e6rerutdanningen betyr - for alle deler av sektoren. Undervegs har senteret invitert alle landets barnehagel\u00e6rerutdanninger til en felles gjennomgang. Gjennom bloggen Digital samlinggstund - fra plan til praksis og workshop og intervjuer, har senteret f\u00e5tt god oversikt over den digitale situasjonen i utdanningene. - Ved \u00e5 foresl\u00e5\u00a0hva\u00a0og\u00a0hvordan\u00a0utdanningene sikrer at studentene har med seg\u00a0 profesjonsfaglig digital kompetanse, viser vi hvor vi \u00f8nsker utdanningen\u00a0og barnehagene skal i framtiden.\u00a0Fordi ogs\u00e5 en revidert utgave av barnehagenes rammeplan er p\u00e5 trappene, er timingen p\u00e5 denne rapporten perfekt. Rapporten skal ogs\u00e5 fungere som et innspill til hvordan den nye rammeplanen for utdanningene kan behandle digital pedagogisk praksis i barnehagene, sier prosjektleder Barbro Hardersen. Den 16.desember inviterer senteret til gratis lansering av rapport og et temanummer om IKT i seminaret Av eller p\u00e5? hvor de fremste ekspertene, samt barnehager vil vise frem nye eksempler p\u00e5 hva digital kompetanse inneb\u00e6rer til inspirasjon. \u00a0Alle interesserte er velkommen! Foto: Goran Bogicevic", "title": "Kan nye barnehagel\u00e6rere skifte kurs?"},
{"date": "28. november 2013", "content": "Bruker dere Minstemme.no i barnehagen din? I s\u00e5 fall vil vi gjerne vite hvordan. Skriv inn og fortell oss, s\u00e5 kan inntil seks barn og to voksne vinne en tur til Stortinget. Minstemme.no er Kunnskapsdepartementets gave til norske barn og ungdommer i forbindelse med stemmerettsjubileet og grunnlovsjubileet. Det er et nettsted om demokrati og deltakelse for barnehagebarn og skoleelever. Her finner du l\u00e6ringsressurser, oppgaver, videoer og mye mer \u2013 fiks ferdig og klart til \u00e5 ta i bruk i barnehagen. Vil du v\u00e6re med p\u00e5 konkurransen? Send en epost til post@minstemme.no der du beskriver hvordan din barnehage bruker Minstemme.no. Legg gjerne ved tegninger, fotografier, digitale fortellinger eller filmsnutter dere har laget som del av aktivitetene. Dette siste setter vi pris p\u00e5, men det er ikke n\u00f8dvendig. En utvalgt barnehage f\u00e5r tur til Oslo med bes\u00f8k p\u00e5 Stortinget i forbindelse med starten p\u00e5 grunnlovsjubileet. Vi gleder oss til \u00e5 h\u00f8re fra dere!", "title": "Vinn en tur til Stortinget for barnehagen din"},
{"date": "28. november 2013", "content": "Min stemme tilbyr no ressursar og oppg\u00e5ver knytt til tre heilt nyproduserte dokumentariske kortfilmar om krigsseglarane. Tusenvis av krigsseglarar vart sv\u00e6rt stemoderleg behandla etter krigen, og grunnlovsjubileumet 2014 gir ei god moglegheit for \u00e5 bruke den til no nedst\u00f8va soga om krigsseglarane i klasserom over heile landet \u2013 i ny og multimedial innpakking. Ved utbrotet av den 2. verdskrigen var den norske handelsfl\u00e5ten ein av verdas st\u00f8rste. Sj\u00f8mennene kunne ikkje reise heim til det nyleg okkuperte Noreg, men tok i staden p\u00e5 seg ein viktig og farleg jobb med \u00e5 frakte mellom anna v\u00e5pen, ammunisjon og drivstoff for dei allierte. Over 3000 norske sj\u00f8folk mista livet og over halvparten av Noreg si handelsfl\u00e5te forliste under krigen. \u00a0Etter krigen opplevde krigsseglarane at samfunnet og styresmaktene avviste dei og ikkje verdsette innsatsen deira. Dei digitale l\u00e6ringsressursane har blitt laga spesielt for Mi stemme , og inneheld intervju med fleire krigsseglarar og dokumentarisk videomateriale fr\u00e5 verdskrigen, forutan ulike oppg\u00e5ver som dekker bestemte kompetansem\u00e5l i l\u00e6replanen til faga samfunnsfag og historie p\u00e5 ungdomsskulen og vidareg\u00e5ande.", "title": "Sett s\u00f8kelyset p\u00e5 krigsseglarane fr\u00e5 2. verdskrigen"},
{"date": "22. november 2013", "content": "En dagsaktuell hendelse som barnehagen kan ta utgangspunkt i for \u00e5 arbeide med verdier som fred, vennskap og nestekj\u00e6rlighet, er utdeling av Nobels fredspris. Hvert \u00e5r deles Nobels fredspris ut av Den Norske Nobelkomite. Prisvinneren kunngj\u00f8res i begynnelsen av oktober, mens prisen deles ut p\u00e5 Nobels d\u00f8dsdag den 10. desember. P\u00e5 minstemme.no kan du som jobber i barnehage finne enkle pedagogiske ressurser og oppgaver som hjelper deg i gang med \u00e5 sette nestekj\u00e6rlighet p\u00e5 planen for desember: I temaopplegget Vi l\u00e6rer om nestekj\u00e6rlighet og Nobels fredspris finner du forslag til aktiviteter for en hel uke. Maxib\u00f8kene Nobels fredspris og Nestekj\u00e6rlighet inneholder fem n\u00f8kkelord i stor, r\u00f8d skrift, fire faktasetninger og en illustrasjon, to spillkort og oppgaver til teksten, som barna ved hjelp av en voksen kan l\u00f8se. Hva sier rammeplanen om nestekj\u00e6rlighet? I rammeplanen st\u00e5r det at barnehagen skal formidle grunnleggende verdier som fellesskap, omsorg og medansvar og representere et milj\u00f8 som bygger opp om respekt for menneskeverd og retten til \u00e5 v\u00e6re forskjellige. Menneskelig likeverd, \u00e5ndsfrihet, nestekj\u00e6rlighet, tilgivelse og solidaritet er sentrale samfunnsverdier som skal legges til grunn for omsorg, danning, lek og l\u00e6ring i barnehagen. Barnehagen skal legge til rette for at alle barn har venner \u00e5 leke med. Barnehagen skal ogs\u00e5 s\u00f8rge for at barna l\u00e6rer \u00e5 v\u00e6re snille og greie, og at det er viktig \u00e5 bry seg om hverandre. Nestekj\u00e6rlighet handler nettopp om det \u00e5 v\u00e6re et medmenneske og vise at man kan dele omsorg og kj\u00e6rlighet med andre. \u00c5 arbeide med nestekj\u00e6rlighet er en del av danningsprosessen. Rammeplanen sier at danning er en livslang prosess som i stor grad handler om \u00e5 kunne reflektere over egne handlinger og v\u00e6rem\u00e5ter. Danning skjer i samspill med omgivelsene og med andre og er en forutsetning for meningsdanning, kritikk og demokrati. Foto: Lars \u00c5ke Andersen", "title": "Nestekj\u00e6rlighet p\u00e5 barnehageplanen i desember"},
{"date": "22. november 2013", "content": "For f\u00f8rste gang f\u00e5r karriereveiledere i Norge en egen nettressurs. P\u00e5 veilederforum.no finner du alt fra lover og forskrifter til nyttige tips om veiledningssamtalen. En veileder skal ha oversikt over mye, men har ofte lite tid. - Mange veiledere har etterlyst samlet informasjon om det de trenger \u00e5 vite. Veilederforum er f\u00f8rste steg p\u00e5 veien. Vi \u00f8nsker \u00e5 bidra med en nettbasert kompetanseressurs for veiledere, sier avdelingsdirekt\u00f8r Mona Mathisen p\u00e5 Senter for IKT i utdanningen. Ny nettressurs -Vi tror denne nettressursen kan hjelpe dem som jobber med karriereveiledning til \u00e5 bli enda bedre veiledere, sier Ingjerd Espolin Gaarder, avdelingsdirekt\u00f8r i Nasjonal enhet for karriereveiledning hos Vox. Veilederforum.no lanseres i november 2013. Nettstedet inneholder blant annet faglige verkt\u00f8y, intervjuer, dr\u00f8fting av etiske problemstillinger, tips til nettressurser og hjelp til veiledning om yrker og utdanning. Her kan du bli inspirert, f\u00e5 faglig p\u00e5fyll og hjelp til \u00e5 finne fram i jungelen av informasjon. Egen delingsarena P\u00e5 Veilederforum.no kan du ogs\u00e5 lete i delingsarenaen for \u00e5 finne skjema, maler og h\u00e5ndb\u00f8ker fra kollegaer over hele landet. P\u00e5 delingsarenaen kan du laste opp dine egne opplegg, fremgangsm\u00e5ter, gi gode r\u00e5d og dele erfaringer med andre veiledere. - Bedre tilgang til fagstoff og andres erfaringer vil styrke b\u00e5de det faglige arbeidet og fagmilj\u00f8et, konstaterer Gaarder. Tilbudet er laget for karriereveiledere p\u00e5 mange ulike arbeidsplasser. Her finnes ressurser for deg som jobber i ungdomsskolen, i videreg\u00e5ende oppl\u00e6ring, p\u00e5 universitet eller h\u00f8gskole, p\u00e5 karrieresenter eller andre steder, som for eksempel i Nav , p\u00e5 fagskole eller folkeh\u00f8gskole. Dette finner du p\u00e5 veilederforum.no: Framgangsm\u00e5ter og verkt\u00f8y for veiledning individuelt og for grupper Fagstoff, kompetanseheving og internasjonale ressurser Informasjon om utdanning i Norge og utlandet. Rettigheter og tjenester for elever og studenter Informasjon om yrker, bransjer, arbeidsliv og karriere Akt\u00f8rer, publikasjoner og lovverk p\u00e5 karriereveiledningsfeltet Kurs- og undervisningsopplegg til bruk i undervisning, ressurser og aktuelle satsninger Veilederforum gir deg ogs\u00e5 tips til hvordan du kan bruke utdanning.no p\u00e5 en god m\u00e5te. Det er utdanning.no ved Senter for IKT i utdanningen som har ansvaret for innholdet p\u00e5 veilederforum.no. En rekke akt\u00f8rer innen karriereveiledning bidrar, blant andre R\u00e5dgiverforum Norge. Utdanningsdirektoratet og Vox (Nasjonal enhet for karriereveiledning) kvalitetssikrer og styrer satsingen sammen med utdanning.no. P\u00e5 utdanning.no finner du mer enn 500 yrkesbeskrivelser og informasjon om 5000 utdanninger.", "title": "Bedre karriereveiledning med veilederforum.no"},
{"date": "20. november 2013", "content": "I hvilken grad har barnehagesektoren tatt inn over seg at den har en avgj\u00f8rende rolle for det framtidige kunnskapssamfunn? Dette sp\u00f8rsm\u00e5let stilles p\u00e5 lanseringsseminaret \"Av eller p\u00e5?\" som finner sted p\u00e5 Litteraturhuset i Oslo 16. desember. Det nye nummeret av Barnehagfolk omhandler profesjonsfaglig digital komeptanse og er bakgrunn for seminaret. I tillegg lanseres det en ny rapport fra Senter for IKT i utdanningen om digital kompetanse i barnehagel\u00e6rerutdanningen . Flere sentrale akt\u00f8rer bidrar i tidsskriftet, der prosjektleder Barbro Hardersen fra Senter for IKT i utdanningen er gjesteredakt\u00f8r. Seminaret er det siste av h\u00f8stens forelesningsrekke med barnehage og IKT som tema. - Temaet for seminaret er begrepet profesjonrettet digital kompetanse. Vi har tatt et stort steg videre som vil v\u00e6re nyttig for barnehagene og utdanningene, fordi vi n\u00e5 har en felles utgangspunkt. Vi kan si noe h\u00e5ndfast om hvordan barnehagene kan styrke sin digitale kompetanse, og dermed gi barna et mer variert tilbud, sier Barbro Hardersen. Foto: Goran Bogicevic Her finner du programmet: Av eller p\u00e5? Nye stemmer om digital kompetanse i barnehagen", "title": "Lanseringsseminar: Profesjonsfaglig digital kompetanse i barnehagen"},
{"date": "18. november 2013", "content": "NTB:  Ut med papir, inn med nettbrett til elevene og arbeid i digitale skyer. Ny teknologi vil endre skolehverdagen b\u00e5de for elever og l\u00e6rere - i sv\u00e6rt n\u00e6r framtid. Tekst: NTB En ny rapport fra forsknings- og utviklingsprosjektet til New Media Consortium (NMC) beskriver ny teknologi som vil ha stor innvirkning p\u00e5 utdanningen i \u00e5rene som kommer. NCM er et ideelt samarbeid mellom universitets- og forskermilj\u00f8er over hele verden, inkludert IKT-senteret under Kunnskapsdepartementet. - Vi viser hvilke teknologier som er her, hva som kommer og mulige konsekvenser for skolen i sv\u00e6rt n\u00e6r framtid, sier kommunikasjonssjef Vibeke Kl\u00f8vstad ved Senter for IKT i utdanningen .til NTB. Ved flere skoler er noen av nyvinningene allerede testet ut. Kunnskapsminister Torbj\u00f8rn R\u00f8e Isaksen (H) synes framtidsutsiktene er veldig spennende, men understreker at det fremdeles er l\u00e6reren som er viktigst for elevenes l\u00e6ring. G\u00e5 til\u00a0 rapporten \"Teknologiske framtidsutsikter for norsk skole i 2013\u20132018\" Videointro S\u00e5kalt snudd undervisning er allerede i bruk. Det er en pedagogisk metode der elevene ser sm\u00e5 videosnutter i forkant av undervisningen. Tar de det lett, kan de g\u00e5 rett p\u00e5 oppgaver, trenger de mer tid kan de se videoen om igjen. N\u00e5r de m\u00f8ter til timen, kan l\u00e6reren veilede elevene p\u00e5 deres individuelle niv\u00e5. Metoden sparer l\u00e6reren for tradisjonell forklaring til klassen, tegning og notering p\u00e5 tavla, som typisk tar 30-50 prosent av timen. Noe annet som allerede brukes mye, er Bring your own Device (BYOD), der elevene tar med seg og bruker egne nettbrett og smarttelefoner p\u00e5 skolen. Fordelen er at de kan samarbeide fleksibelt gjennom digitale skyer, der ogs\u00e5 l\u00e6reren har mulighet for \u00e5 g\u00e5 inn og f\u00f8lge elevenes arbeid og veilede underveis. - I rapporten st\u00e5r det at dette kan komme allerede neste \u00e5r, hvor sannsynlig er det? - Selv om flere skoler melder om gode resultater er likevel ikke forskningen p\u00e5 dette entydig, s\u00e5 vi m\u00e5 se n\u00e6rmere p\u00e5 det f\u00f8r vi konkluderer. Men jeg synes det er bra at l\u00e6rere som er trygge p\u00e5 metodene i IKT bruker det i sine klasser, sier kunnskapsministeren. Skepsis Reaksjonene fra l\u00e6rerhold p\u00e5 rapporten varierer fra jubel til skepsis, if\u00f8lge Vibeke Kl\u00f8vstad. - I dag har vi en standardisering av hvordan l\u00e6ring foreg\u00e5r i skolen, mange l\u00e6rere er nok mest komfortable med \u00e5 f\u00f8lge fremdriften slik l\u00e6reboka tilsier kapittel for kapittel. Men \u00e5 utfordre inngrodde pedagogiske vaner er sunt, og her bidrar teknologien som pressmiddel. Det vil bli et stort skifte til bedre og mer effektiv l\u00e6ring n\u00e5r man kan bruke digitale verkt\u00f8y, sier hun. - Er det penger til utstyr, etterutdanning og tilpassing? - Det rapporten tydeligst markerer er at man m\u00e5 ha en systematisk satsing p\u00e5 IKT, b\u00e5de pedagogisk og \u00f8konomisk. Skoleeier er n\u00f8dt til \u00e5 utvikle et system med visse standarder og regler for bruk av personlige digitale enheter til l\u00e6ring. Vi m\u00e5 ogs\u00e5 ha kompenserende l\u00f8sninger p\u00e5 skolene, for \u00e5 bygge ned de digitale skillene, slik at barn som ikke har eget nettbrett til bruk, f\u00e5r dette p\u00e5 skolen, sier Kl\u00f8vstad. B\u00e5de Kl\u00f8vstad og R\u00f8e Isaksen understreker at l\u00e6rernes kompetanse m\u00e5 heves: - Det er viktig at l\u00e6rerstudentene f\u00e5r oppl\u00e6ring i IKT slik at de kan ta det i bruk n\u00e5r det er hensiktsmessig. L\u00e6rerutdanningen styrkes med rundt 180 millioner kroner p\u00e5 f\u00e5 \u00e5r, og jeg mener det b\u00f8r finnes rom for digital oppl\u00e6ring innenfor denne rammen, sier statsr\u00e5den. Foto: Thinkstockphoto", "title": "Den digitale skolen er n\u00e6r"},
{"date": "11. november 2013", "content": "- N\u00e5 vet vi mer om hvordan skolen vil endre seg de neste fem \u00e5rene. Det sa direkt\u00f8r Trond Ingebretsen ved  lansering av rapporten \"Teknologiske framtidsutsikter for norsk skole 2013 - 2018\" nylig. Rapporten \" Teknologiske framtidsutsikter for norsk skole 2013 - 2018 \" ble nylig publisert av New Media Consortium (NMC) i samarbeid med Senter for IKT i utdanningen. B\u00e5de norske og internasjonale eksperter mener at Bring your own Device (BYOD), det vil si at elevene kan ta med seg og bruke egne nettbrett og smarttelefoner p\u00e5 skolen, vil prege klasserommet i \u00e5ret som kommer. Elevene kan samarbeide fleksibelt gjennom digitale skyer, og det vil bli lettere for l\u00e6reren \u00e5 finne gode verkt\u00f8y for tett og hyppig oppf\u00f8lging. Dette vil styrke elevenes l\u00e6ring. Et annet utviklingstrekk ekspertene peker p\u00e5 er bruk av \u00abFlipped classroom\u00bb - en pedagogisk metode der elevene ser sm\u00e5 videosnutter i forkant av undervisningen. Metoden frigj\u00f8r tid til mer interaksjon mellom l\u00e6rer og elev. I tradisjonell undervisning bruker l\u00e6reren typisk 30-50% av timen p\u00e5 \u00e5 formidle l\u00e6restoffet gjennom \u00e5 forklare, tegne og notere p\u00e5 tavlen. Med \u00abflipped classroom\u00bb vil denne tiden bli frigjort til veiledning og til \u00e5 m\u00f8te hver enkelt elev p\u00e5 deres niv\u00e5. - Elevene vil f\u00e5r helt nye muligheter med nettbasert l\u00e6ring, men det er samtidig l\u00e6rerens evne til \u00e5 ta dette i bruk p\u00e5 en god m\u00e5te, som er n\u00f8kkelen. Det vil derfor v\u00e6re viktig at vi fortsetter \u00e5 styrke l\u00e6rerens digitale kompetanse b\u00e5de i skolen og i l\u00e6rerutdanningene. Vi trenger l\u00e6rere som er trygge p\u00e5 bruk og innf\u00f8ring, og som tydelig ser hvordan dette styrker klasseromsundervisningen, sier direkt\u00f8r Trond Ingebretsen ved Senter for IKT i utdanningen. New Media Consortium (NMC) Horizon Project er et omfattende forsknings- og utviklingsprosjekt, etablert i 2002, som \u00e5rlig identifiserer og beskriver nye teknologier som vil ha en stor innvirkning p\u00e5 utdanningen over de neste fem \u00e5rene rundt om i verden. De viktigste trendene: Til neste \u00e5r: BYOD (Bring You Own Device; bruk av egen PC/nettbrett), Cloud Computing (Skytjenester), Flipped Classroom (Omvendt undervisning), Social Media (Sosiale medier) To til tre \u00e5r fram i tid: Games and Gamification (Spill), Mobil Learning (mobil l\u00e6ring \u2013 alltid tilgjengelig), Online learning (Nettbasert l\u00e6ring), Open content (\u00c5pent innhold) Fire til fem \u00e5r fram i tid : Learning Analytics (L\u00e6ringsanalyse), Natural User Interfaces (Naturlige brukergrensesnitt), Real Time Machine Translation (Sanntid maskinomsetting), Wearable Technology (B\u00e6rbar teknologi i enheter som smykker, solbriller etc NMC har i samarbeid med Senter for IKT i utdanningen utgitt rapporten Technology Outlook for Norwegian Schools 2013 \u2013 2018 . NMC gir \u00e5rlig ut Horizonrapporter p\u00e5 feltet IKT i utdanningen med egne rapporter for henholdsvis grunnoppl\u00e6ringen Horizon Report K-12 Edition og for h\u00f8yere utdanning Horizon Report Higher Ed Edition . Det foreligger ogs\u00e5 en rapport for realfagene (STEM: Science, Technology, Engineering and Math): Technology Outlook for STEM + Education 2013-2018 . I tillegg til de internasjonale oversiktene utarbeides ogs\u00e5 regionale/nasjonale rapporter for blant annet Australia, Singapore, Latin Amerika, Brasil. En tilsvarende rapport er under produksjon for EU-omr\u00e5det. Her finner du engelsk versjon av rapporten", "title": "Slik blir den nye digitale skolehverdagen"},
{"date": "08. november 2013", "content": "Invitasjon til lanseringsfrukosten der vi mellom anna syner 12 teknologiar og 10 hovudtrendar som vil ha innverknad p\u00e5 undervisning og l\u00e6ring i norsk skule dei neste fem \u00e5ra. Desse er identifisert av 40 norske ekspertar i samarbeid med New Media Consortium i USA. Her finn du den engelske versjonen av rapporten. Tid: fredag 8. november kl. 9:00 - 11:00 (Vi serverar frukost fr\u00e5 08:30) Sted: Fridtjof Nansens plass 7, 6. etg. (Oslo) Seminaret er fullteikna, men str\u00f8mmast. G\u00e5 til senterets str\u00f8mmekanal >> P\u00e5 denne frukosten presenterast mellom anna 12 teknologiar og 10 hovudtrendar som vil ha innverknad p\u00e5 undervisning og l\u00e6ring i norsk skule dei neste fem \u00e5ra.\u00a0Desse er identifisert av 40 norske ekspertar i samarbeid med New Media Consortium i USA. For f\u00f8rste gong syner Senter for IKT i utdanninga ein framtidsstudie saman med det internasjonale non-profitt ekspertnettverket New Media Consortium (NMC). NMC gir \u00e5rleg ut internasjonale Horizon-rapportar for b\u00e5de h\u00f8gare utdanning og grunnoppl\u00e6ringa. Den norske utg\u00e5va av Horizon-rapporten analyserer n\u00f8kkeltrendar i utviklinga av bruken til dei ulike teknologiar i skulen og peikar p\u00e5 utfordringar i norsk utdanning. Rapporten \"NMC Technology Outlook Horizon Norway - Identifying emerging technologies likely to have a large impact on teaching and learning\u201d er utforma basert p\u00e5 norske forhold og med norske ekspertar, den kartlegg aktuelle teknologiar og unders\u00f8ker kva slags utfordringar og implikasjonar desse har for l\u00e6ring og undervisning i Noreg. I arbeidet med den norske rapporten har 40 norske ekspertar, teoretikarar og praktikarar i fellesskap identifisert, skildra og stemt fram kva slags teknologiar som i sterkast grad vil p\u00e5verke den norske skulesektoren p\u00e5 kort, mellomlang og lang sikt. Utvalet er basert p\u00e5 ein bred gjennomgang av forskingsresultat, rapportar og trendar som er relevante for den teknologiske utviklinga lokalt og internasjonalt. Rapporten er eit interessant blikk inn i den krystallkula som relaterer seg til teknologiske l\u00f8ysingar til bruk i undervisning og l\u00e6ring, slik nokre av Noregs fremste ekspertar p\u00e5 omr\u00e5det ser det. Resultatet er interessant for alle som er opptatt av utviklinga i norsk skule. Program: 08.30: Frukost og kaffiservering 09.00: Opning ved direkt\u00f8r Trond Ingebretsen , Senter for IKT i utdanninga 09.15: Teknologiske framtidsutsikter for norsk skule i 2013\u20132018. Presentasjon av den norske Horizonrapporten ved avdelingsleiar Morten S\u00f8by og kommunikasjonssjef Vibeke Kl\u00f8vstad, Senter for IKT i utdanninga 10.20: Kommentarar og eksempel fr\u00e5 leiar av Del og Bruk nettverket, Ingunn Kj\u00f8l Wiik p\u00e5 Sandvika vidareg\u00e5ande skule, forskar Ingvill Rasmussen , Pedagogisk Institutt, Universitetet i Oslo og l\u00e6rer Morten Oddvik , Horten vidareg\u00e5ande skule. 10.40: Open diskusjon om konsekvensar for norske skular. Hashtag: #IKTframtiden Last ned presentasjon her", "title": "Framtidsstudium om teknologiar og teknologiske l\u00f8ysingar for l\u00e6ring, undervisning og forsking i Noreg"},
{"date": "06. november 2013", "content": "IKT-senterets spelforum er ein m\u00f8teplass for l\u00e6rarar, elevar, forskarar, bransje, l\u00e6rarutdannarar og andre som er interesserte i dataspel og l\u00e6ring. P\u00e5 arrangementet 21. november i Oslo blir det presentasjonar av ulike spelprosjekt i skulen, og leik og utpr\u00f8ving av spel utover ettermiddagen. Biletet syner Vestby R\u00e5dhus under konstruksjon i Minecraft. Presentasjonar av: Eli Gj\u00f8lstad, H\u00e5kon Swensen og Louise Mifsud fr\u00e5 l\u00e6rarutdanninga ved H\u00f8gskulen i Oslo og Akershus - erfaringar fr\u00e5 dataspel kurs med m.a. Scratch for 4. \u00e5rsstudentar. Tobias Staaby, l\u00e6rar ved Nordahl Grieg vgs.: nytte av mellom anna The Last of Us, The Walking Dead og Journey i undervisninga. Magnus H. Sandberg, l\u00e6rar ved Stovner vgs.: Ny Minecraft-ressurs for skulen - Redstone, st\u00f8rre byggeprosjekt, World Painter, mosaikkar osb. Vibeke Guttormsgaard, IKT-senteret: MOOC-en Video Games and Learning (Wisconsin Institute for Discovery) Gunnar Hovd, Vestby vgs.: Minecraft-samarbeid mellom Vestby vgs. og Vestby kommune Mathias Poulsen , frilansar innan spill og l\u00e6ring (DK): Med udgangspunkt i igangv\u00e6rende aktiviteter med spil & l\u00e6ring, unders\u00f8ges muligheder for fremadrettet at udbrede nye former for undervisning med spil, for eksempel gennem nye partnerskaber, ogs\u00e5 p\u00e5 tv\u00e6rs af landegr\u00e6nser. Arrangementet startar kl. 13, og er gratis. Om lag kl. 15 byr vi p\u00e5 enkel servering og spelar spel p\u00e5 datamaskinar, konsollar og nettbrett i nokre timar. Fors\u00f8k eit spel, bygg p\u00e5 Minecraftservaren v\u00e5r eller syn fram eit spill du brenn for. P\u00e5melding her . Velkomen!", "title": "Velkommen til IKT-senterets spelforum"},
{"date": "04. november 2013", "content": "Er l\u00e6ringsanalyse l\u00f8ysinga for meir skreddarsydd utdanning? Senter for IKT i utdanninga inviterer til seminar den 28. november i senteret sine lokale i Oslo. Senteret sp\u00f8r kva l\u00e6ringsanalyse er, og \u00f8nskjer diskusjon om korleis akt\u00f8rane i sektoren tar dei riktige vala med omsyn til utbreiing, bruksomr\u00e5de og lokale tilpassingar. Stad: Fridtjof Nansens plass 7, Oslo (6. etg.) Tid: 08.30\u201312.00, 28. november Meld deg p\u00e5 her (NB! Maks 70 deltakarar) >> Litt om seminaret L\u00e6ringsanalyse er omtalt som ei av dei viktigaste teknologiske framtidsutsiktene for norsk utdanning i eit fire til fem \u00e5rs perspektiv, blant anna i den norske Horizon-rapporten. Ved bruk av l\u00e6ringsanalyse (\u201dLearning Analytics\u201d) skal behandling av store datamengder gi elevane individuelt tilpassa undervising, identifisere elevar som st\u00e5r i fare for \u00e5 falle utanfor og optimalisere nytteverdien av digitale l\u00e6remiddel. Forskingsnettverket Society for Learning Analytics Research (SoLAR) har definert l\u00e6ringsanalyse som \u201dm\u00e5ling, innsamling, analyse og rapportering av data om l\u00e6rande og l\u00e6ringssamanhengar, der form\u00e5let er \u00e5 forst\u00e5 og optimalisere l\u00e6ring og omgjevnadene der l\u00e6ring skjer.\u201d Metodane er henta fr\u00e5 analysar av forbrukstrendar og forbrukar\u00e5tferd, slik vi kjenner det fr\u00e5 til d\u00f8mes Google og netthandelen Amazon. I USA er l\u00e6ringsanalyse allereie ein viktig del av nyutvikla l\u00e6ringsplattformer, og det er berre eit sp\u00f8rsm\u00e5l om tid f\u00f8r dei f\u00f8rste produkta med tilsvarande funksjonalitet blir tekne i bruk her i landet. Senter for IKT i utdanninga trur l\u00e6ringsanalyse kan bli eit viktig verkt\u00f8y for skuleutvikling ogs\u00e5 i Noreg. Meld deg p\u00e5 her (NB! Maks 70 deltakarar) >> Litt om seminaret I den norske Horizon-rapporten, som blir lagt fram 8. november, blir l\u00e6ringsanalyse trekt fram som ei av dei viktigaste teknologiske framtidsutsiktene for norsk utdanning i eit fire til fem \u00e5rs perspektiv. Ved bruk av l\u00e6ringsanalyse (\u201dLearning Analytics\u201d) skal behandling av store datamengder gi elevane individuelt tilpassa undervising, identifisere elevar som st\u00e5r i fare for \u00e5 falle utanfor og optimalisere nytteverdien av digitale l\u00e6remiddel. Men kva er l\u00e6ringsanalyse? Forskingsnettverket Society for Learning Analytics Research (SoLAR) har definert l\u00e6ringsanalyse slik: \u201dm\u00e5ling, innsamling, analyse og rapportering av data om l\u00e6rande og l\u00e6ringssamanhengar, der form\u00e5let er \u00e5 forst\u00e5 og optimalisere l\u00e6ring og omgjevnadene der l\u00e6ring skjer.\u201d Metodane er henta fr\u00e5 analysar av forbrukstrendar og forbrukar\u00e5tferd, slik vi kjenner det fr\u00e5 til d\u00f8mes Google og netthandelen Amazon. I USA er l\u00e6ringsanalyse allereie ein viktig del av nyutvikla l\u00e6ringsplattformer, og det er berre eit sp\u00f8rsm\u00e5l om tid f\u00f8r dei f\u00f8rste produkta med tilsvarande funksjonalitet blir tekne i bruk her i landet. Program for dagen Senter for IKT i utdanninga trur l\u00e6ringsanalyse kan bli eit viktig verkt\u00f8y for skuleutvikling ogs\u00e5 i Noreg. For \u00e5 kunne ta det i bruk er det viktig at akt\u00f8rane i sektoren har kompetanse til \u00e5 ta dei riktige vala med omsyn til utbreiing, bruksomr\u00e5de og lokale tilpassingar. Vi arrangerer derfor eit formiddagsseminar den 28. november. Her f\u00e5r de h\u00f8yre: 0830 D\u00f8rene blir opna og kaffi blir servert 0900 Velkomen til senteret v/direkt\u00f8ren \"L\u00e6ringsanalyse i senterets Horizon-rapport\", innramming v/Morten S\u00f8by 0920 \"Data-driven Education from a Teacher\u2019s. Perspective: Controllingthe Data or Being Controlled by Data?\u201d , Erik Woning, Kennisnet 1020\u00a0 Pause 1040 Sten Ludvigsen 1055 \u201cL\u00e6ringsanalyse og personvern\u201d, Tommy Tranvik, forskar, Institutt for privatrett/Senter for IKT I utdanninga 1110 \u201cDatafangst og standardisering\u201d, Morten Dahl, Seniorr\u00e5dgiver, Senter for IKT I utdanninga 1125 \"Learning Analytics p\u00e5 norsk - kvifor og korleis?\" , \u00d8ystein Johannessen, assisterande utdanningssjef, NFK 1140 \"Kva m\u00e5 til for at l\u00e6ringsanalyse kan bli eit viktig beslutningsverkt\u00f8y for pedagogen?\" , CMO, Itslearning 1200 Avslutning ved Morten S\u00f8by Illustrasjon: Thinkstockphoto", "title": "Invitasjon til frukostseminar om l\u00e6ringsanalyse"},
{"date": "01. november 2013", "content": "The Nordic Journal of Digital Literacy og Senter for IKT i utdanninga inviterer bidragsytarar innanfor feltet IKT og l\u00e6rarutdanning til \u00e5 sende inn abstrakt for forskingsartiklar som omhandlar temaet digital kompetanse i l\u00e6rarutdanningane. Senter for IKT i utdanninga og Nordic Journal of Digital Literacy \u00f8nskjer \u00e5 danne eit nettverk for samarbeid og diskusjon om digital kompetanse i l\u00e6rarutdanningane. Vi tek imot bidrag fr\u00e5 fagmilj\u00f8 knytte til ulike typar l\u00e6rarutdanningar, med \u00f8nskje om \u00e5 samle eit breitt utval av erfaringar fr\u00e5 forskingsfeltet digital kompetanse og l\u00e6rarutdanning. Forfattarar blir oppfordra til \u00e5 sende inn bidrag som belyser forskingsresultat, prosjekt, reviews, erfaringar og kartleggjande arbeid innanfor feltet digital kompetanse i l\u00e6rarutdanningane. Tekstformat: Bidraga m\u00e5 vere skrivne p\u00e5 norsk. Abstrakta m\u00e5 vere originale, ikkje vere tidlegare publiserte eller under vurdering, og ikkje overstige 750 ord. P\u00e5 bakgrunn av dei innkomne abstrakta vil redaksjonen i Nordic Journal of Digital Literacy velje ut eit utval av bidragsytarar som vil bli inviterte med p\u00e5 ein forskingsworkshop i m\u00e5nadsskiftet januar/februar 2014. Senter for IKT i utdanninga dekkjer reise og opphald. Ved \u00e5 takke ja til denne invitasjonen og delta p\u00e5 forskingsworkshopen, forpliktar bidragsytaren seg til \u00e5 skrive ein forskingsartikkel p\u00e5 engelsk, basert p\u00e5 det godkjende abstraktet. Artiklane vil bli publiserte i eit temanummer av Nordic Journal of Digital Literacy i slutten av 2014. Bidrag skal leverast elektronisk til journal@iktsenteret.no , innan 1. desember 2013. Meir informasjon om Nordic Journal of Digital Literacy >> Viktige datoar: Digital kompetanse i l\u00e6rarutdanningane Frist for innsending av abstrakt: 1. desember 2013 Frist for tilbakemelding fr\u00e5 redaksjonen, med invitasjon til workshop: 13. desember 2013 Tid og stad for workshop: M\u00e5nadsskiftet januar/februar 2014", "title": "Nordic Journal of Digital Literacy \u2013 Call for abstracts \u2013 Digital kompetanse i l\u00e6rarutdanningane"},
{"date": "25. oktober 2013", "content": "L\u00e6rarstudentane treng betre oppl\u00e6ring i bruk av IKT og skuleleiinga m\u00e5 ta ansvar for \u00e5 lage ein strategi som kan auke IKT-kompetansen i skulen. Dette var hovudkonklusjonane sett fr\u00e5 studentens og skuleleiingas synspunkt, d\u00e5 dei kom med innspel til utvikling av profesjonsfagleg digital kompetanse. - Vi treng betre oppl\u00e6ring og likare oppl\u00e6ring. Det er sv\u00e6rt individuelt og opp til kvart enkelt studium \u00e5 gjere det dei vil ut av IKT-oppl\u00e6ringa. Vi studentar opplever store manglar i studiet v\u00e5rt i dag. Vi m\u00e5 ta ansvar, men ikkje aleine, sa lektorstudent Silje Marie Berntzen under konferansen L\u00e6ring for framtida , som gjekk av stabelen i Oslo f\u00f8rre veke. Bentzen studerer Intergrert lektor med master i nordisk ved Universitetet i Bergen. Ho leiar og var med \u00e5 starte Pedagogstudentanes lokallag ved Universitetet i Bergen, ein studentorganisasjon under Utdanningsforbundet. - Vi b\u00f8r forvente at nyutdanna l\u00e6rarstudentar evner \u00e5 sette seg inn i nye ting, men skuleledelsen har eit viktig ansvar for \u00e5 l\u00f8fte kompetansen hos dei l\u00e6rarane som treng det, sa Siri Gulseth. Ho er rektor ved Frogn videreg\u00e5ende skole i Akershus Fylkeskommune, i tillegg til at ho er medlem av b\u00e5de fylkeskommunens IKT-Policy-utval og IKT-r\u00e5d. Forventning om ibuande kunnskap om IKT - Ein forventar av l\u00e6rarstudentar at dei har ein ibuande kunnskap om IKT, ein forventar at dei er nytenkande og at dei tar samfunnsansvar. Ho ser ein utvikling mot meir og betre undervisning og eit st\u00f8rre fokus p\u00e5 IKT og digital kompetanse. Ein b\u00f8r innf\u00f8re nasjonale retningslinjer og konkrete endringar for bruk av IKT i undervisninga, og vi treng ogs\u00e5 meir forsking p\u00e5 omr\u00e5det, seier Bentzen. Ho legg til: - Eg \u00f8nsker \u00e5 bli ein framifr\u00e5 og fornyande l\u00e6rar, eg skal v\u00e6re ein innovativ l\u00e6rar som \u00f8nsker \u00e5 bruke IKT som ein ressurs for \u00e5 fremme l\u00e6ring. Vi l\u00e6rarar er forvaltarar av den nye IKT-kunnskapen, dette er ein endring som ikkje kan vendast, meiner Bentzen. Pedagogisk IKT-kompetanse - slump eller strategi? Rektor Siri Gulseth er opptatt av at ho m\u00e5 vere ein strateg for \u00e5 sikre arbeidet i sin skule. - Skulen b\u00f8r ha ein strategi for \u00e5 s\u00f8rge for at l\u00e6rarane fungerer som dei skal og har den naudsynte kompetansen dei treng for \u00e5 fungere godt i skulen. Eg s\u00f8rger for \u00e5 gi mine nytilsette l\u00e6rarar tilpassa oppl\u00e6ring, p\u00e5 den m\u00e5ten sikrar vi oss at dei kan det dei skal. Eg kan ikkje gi alle vidareutdanning stadig vekk, men nyttar planleggingsdagar, ledig tid og m\u00f8tetid - og dei andre kollegaene, sl\u00e5r ho fast. - For \u00e5 sikre at skulen gir elevene det dei har krav p\u00e5, kan ikkje l\u00e6raranes kompetanse bli overlatt til tilfellet, eg m\u00e5 s\u00f8rge for at dei f\u00e5r den kompetansen dei treng, understreker Gulseth. Foto: John Hughes", "title": "Kva treng skulane og studentane av digital kompetanse?"},
{"date": "25. oktober 2013", "content": "Bruk av nettbrett motiverar b\u00e5de elevar og l\u00e6rarar, og kan erstatte ein data i dei fleste situasjoner, viser ei unders\u00f8king fr\u00e5 Stockholm. I eit foredrag p\u00e5 konferansen L\u00e6ring for framtiden saman med Torstein Kjosavik, l\u00e6rar, Gjennestad vidareg\u00e5ande skule, Anne Grete Arntzen, l\u00e6rar, Nedre Bekkelaget skule og Gro Gjermundsen, Und.inspekt\u00f8r ved Sofiemyrtoppen skule, presenterte professor Jan Hyl\u00e9n sin rapport rundt bruk av nettbrett i skulen. Sp\u00f8rsm\u00e5la han har unders\u00f8kt er mellom anna: \u2022 N\u00e5r kan ein iPad erstatte b\u00e6rbare maskinar? \u2022 Aukar bruk av iPad elevane sin motivasjon til \u00e5 l\u00e6re? Ein helt anna m\u00e5te \u00e5 samarbeide p\u00e5 Hyl\u00e9n sine tall fr\u00e5 Sverige blei belyst d\u00e5 l\u00e6rarar fr\u00e5 norske skuler viste sine vellykka prosjekt ved bruk av nettbrett. Dei siste to \u00e5ra har Nedre Bekkelaget vore pilotskule i Oslo kommune. L\u00e6rar ved\u00a0 skulen, Anne Grete Arntzen fortalte varmt om samarbeidsfordelar ved bruk av iPader: - Fleksibilitetet eit nettbrett gir skapar ein heilt anna m\u00e5te \u00e5 samarbeide p\u00e5, fortalte Arntzen og peika p\u00e5 mobiliteten eit nettbrett gir. Positive sider er blant anna at elevane hjelper kvarandre p\u00e5 tvers av vennegrupper. P\u00e5 1-2-3 kopla dei seg lettvint opp p\u00e5 prosjektoren for \u00e5 presentere sitt arbeid til resten av klassen. Visualisering ved bruk av iPad. - Det er ikkje nytt og revolusjonerande, men det er tilgjengelig. Alle har tilgong til kamera, seier l\u00e6rar Torstein Kjosavik om det \u00e5 bruke iPad til \u00e5 ta opp innhald. Ved Gjennestad vidareg\u00e5ande har dette gitt moglegheit for eksponeringstrening. Filmopptak gjer elevane bevisste p\u00e5 kroppsspr\u00e5k, stemmebruk, augekontakt og evne til formidling. Reaksjonane fr\u00e5 elevar er at det til \u00e5 starte med er ubehagelig \u00e5 sj\u00e5 og h\u00f8yre seg sj\u00f8lve, men at det er l\u00e6rerikt i lengda. Oppsummering av nettbrett-bruk i Stockholm Utifr\u00e5 enkeltsvar, l\u00e6rarintervju og samtalar med elevar og observasjonar framst\u00e5r det tydeleg at iPad motiverar b\u00e5de elevar og l\u00e6rarar, seier Hyl\u00e9n. Vidare viser Hyl\u00e9n i rapporten at l\u00e6rarar og elevar meiner at ein iPad kan erstatte ein data i dei fleste situasjonar. Fakta om Stockholmsprosjektet 120 grunnskular har pr\u00f8vt ut nettbrett i l\u00e6ringssamanheng. Evalueringar viser at 9 av 10 l\u00e6rarar meiner at det er lettare \u00e5 motivere elevane med iPad. Rundt \u00e5tte av ti l\u00e6rarar meiner at det er lettare \u00e5 la elevane velje mellom anna tiln\u00e6rming, ta initiativ og \u00e5 tillatne elevane \u00e5 samarbeide Samandrag seier at ein iPad kan erstatte ei datamaskin i dei fleste situasjonar, og kan utfylle datamaskina i mange samanhengar. L\u00e6rarar og spesielt eldre studentar liker \u00e5 jobbe med dei to einingane parallelt. I nokre samanhengar overg\u00e5r iPad datamaskin. Eksempel inkluderer batterilevetid, vekt og p\u00e5logging fart, men ogs\u00e5 at den kombinerer h\u00f8vet til \u00e5 surfe , ta bilete, ta opp lyd og levande bilete. Om Jan Hyl\u00e9n Jan Hyl\u00e9n har Dr.philos. i statsvitskap. Han har bakgrunn fr\u00e5 skulesektoren, blant anna som forskingssjef, samt sakkunnig og utgreiar i det svenske utdanningsdirektoratet og analytikar ved OECD i Paris. No jobbar han som sj\u00f8lvstendig utgreier og analytikar for internasjonale organisasjonar som OECD, UNESCO og EU, samt for kommunar, styresmakter og regjeringar. Han forelesar ofte i b\u00e5de svensk og internasjonal samanheng. Foto: John Hughes", "title": "Nettbrett i skulen"},
{"date": "24. oktober 2013", "content": "- Elevane si stemme kjem i alt for liten grad med i debatten om korleis vi nyttar teknologi i klasserommet. Det sa Ann Michaelsen p\u00e5 konferansen L\u00e6ring for framtida , d\u00e5 ho saman med elevane sine fr\u00e5 Sandvika videreg\u00e5ende skole presenterte ei e-bok dei har skrive for l\u00e6rarar over heile verda. Meirverdi, motivasjon og relevans for l\u00e6ring - For mykje av skuletida g\u00e5r med til \u00e5 l\u00e6re programvare laga for kontorbruk, innleia J\u00f8rund H\u00f8ie Skaug, i ein sesjon om elevar som produsentar av digitalt innhald. - Vi er ikkje flinke nok til \u00e5 utfordre oss sj\u00f8lve n\u00e5r det gjeld \u00e5 la barn og unge oppleve meirverdi, motivasjon og relevans for l\u00e6ring ved sj\u00f8lve \u00e5 vere digitale produsentar. - Skal vi f\u00f8rebu barn og unge til morgondagens studium og arbeidsmarknad, m\u00e5 vi utfordre dei til kritisk tenking, kreativitet, samarbeidsl\u00e6ring og sosial l\u00e6ring, framheldt \u00d8ystein Nilsen ved Senter for IKT i utdanninga. - Vi m\u00e5 sprenge grenser for klasserommet og barnehagen, gjerne ved \u00e5 la elevane og barna produsere for eit publikum som oppheld seg utanfor klasserommet. Bloggar i timane Ann Michaelsen og elevane hennar fr\u00e5 Sandvika videreg\u00e5ende skole i Akershus har tidlegare i \u00e5r produsert for ein global marknad. I fleire \u00e5r har Michaelsen, som er l\u00e6rar og utviklingsleiar ved skulen, latt elevene blogge i engelsktimane. Elevane finn sj\u00f8lve dei tema dei vil arbeide med basert p\u00e5 l\u00e6replanm\u00e5l. Dei set opp sp\u00f8rsm\u00e5l som dei vil ha svar p\u00e5, og finn svara i samarbeid med elevar og ekspertar som dei har i nettverket sitt over heile verda. N\u00e5 har dei tatt engelskundervisninga eit steg vidare. - Det vi har gjort, seier Ann Michaelsen, er ikkje vanskeleg \u00e5 gjere, og det kostar ikkje ein masse pengar. Vi har nytta enkelt tilgjengelege ressursar som blogg, Skype, og Twitter. Klassen har laga ei digital bok der dei ifr\u00e5 elevsynspunkt gir r\u00e5d om korleis l\u00e6rarar b\u00f8r jobbe digitalt. Connected Learners \u2013 A step by step guide to creating a global classroom er n\u00e5 i sal som e-bok p\u00e5 Amazon.com, og er f\u00f8rebels mest kjend utanfor Norge. D\u00e5 boka blei lansert, sat heile klassen oppe klokka to om natta for \u00e5 vere tilgjengeleg for deira amerikanske kontaktar og fylgje amerikansk tid. Med seg p\u00e5 konferansen hadde Michaelsen elevane Haakon Bakker, Ulrik Randsborg Lie og David Stafford. Sosiale medium gjer det enkelt \u00e5 vere med - Barn og unge er storbrukarar av innhald p\u00e5 nett, og dei bruker stadig meir tid p\u00e5 sosiale mediar og Internett. Sosiale medium gjer det enkelt \u00e5 vere med, men tal syner at langt fleire passivt forbruker enn \u00e5 faktisk bidra og sj\u00f8lve aktivt produsere digitalt innhald. Skulen b\u00f8r ikkje lene seg tilbake og forvente at fritidsbruken blant elevane gir dei den kompetansen dei treng for \u00e5 vere aktive deltakarar i sin eigen digitale kvardag, seier Vibeke L. Guttormsgaard ved senteret, og legg til: - Stadig fleire barnehagar og skular lar elevane produsere digitalt og publisere resultata sine offentleg, s\u00e5 b\u00e5de medelevar, f\u00f8resette og mange andre kan sj\u00e5 og lese dei. Elevar som produsentar I tillegg til firkl\u00f8veren fr\u00e5 Sandvika videreg\u00e5ende skole hadde \u00d8ystein Nilsen og J\u00f8rund H\u00f8ie Skaug med seg elevar, barnehagel\u00e6rarar og l\u00e6rarar som arbeider m\u00e5lretta med \u00e5 bruke IKT for aktiv og skapande l\u00e6ring, kreativ utfalding og sj\u00f8lvstendig tenking; Elevar p\u00e5 R\u00f8yse skole i Buskerud og Spetalen skole \u00d8stfold\u00a0laga digitale naturstiar med QR-kodar i sine n\u00e6rmilj\u00f8 igjennom iTEC-prosjektet , og delte r\u00f8ynsler p\u00e5 tvers av skular og kommunegrenser ved \u00e5 nytte lett tilgjengelege sosiale medium. Barn p\u00e5 Skjelnan skole i Troms blei digitale produsentar med nettbrett og laga eventyrfilmar, medan barna i Fagertun barnehage i Troms forskar og eksperimenterer med iPadar og p\u00e5 eige initiativ l\u00e6rer bort denne kunnskapen til dei andre barna i barnehagen.", "title": "Vi m\u00e5 sprenge grensene for klasserommet!"},
{"date": "23. oktober 2013", "content": "Hvordan kan barnehagen utforske fagomr\u00e5dene ved hjelp av IKT? Dette seminaret er til for deg som som trenger hjelp til \u00e5 komme i gang! Tid : 09.00-13.00 26. november 2013 Sted (oppdatert): H\u00e5ndverkeren kurs- og konferansesenter. Rosenkrantzgate 7 Pris : Gratis P\u00e5melding : Send epost til kbr@iktsenteret.no (skriv \u00abp\u00e5melding \u00bb i emnefeltet) Frist for p\u00e5melding: 15.november 2013. Skriv navn p\u00e5 deltagerne og arbeidsted. Kontakt: Kjersti Baraas Ruud p\u00e5 mobil 953 64 001 eller kbr@iktsenteret.no I forbindelse med v\u00e5r satsning p\u00e5 barnehagene og barnehagel\u00e6rerutdanningen, \u00f8nsker vi velkommen til et temaseminar. Her vil vi presentere ulike m\u00e5ter barnehager bruker digitale verkt\u00f8y i spr\u00e5kstimulering og i innl\u00e6ring av matematiske begreper NB! Grunnet stor p\u00e5gang, har vi flyttet arrangementet ut fra egne lokaler og inn i H\u00e5ndverkeren kurs- og konferansesenter. Rosenkrantzgate 7 . Rammeplanens fagomr\u00e5de \u00abKommunikasjon, spr\u00e5k og tekst\u00bb inneb\u00e6rer blant annet at barnehagen skal gi barna i barnehagen tidlig og god spr\u00e5kstimulering. Rammeplanens fagomr\u00e5de \u00abantall, rom og form\u00bb tar blant annet for seg hvordan barn i barnehagen skal l\u00e6re tall, telling, og utvikle sin matematiske kompetanse. Hvordan kan barnehagen utforske fagomr\u00e5dene ved hjelp av IKT? Dette seminaret er til for deg som som trenger hjelp til \u00e5 komme i gang! Det vil bli servert noe \u00e5 bite i. Velkommen! Program P\u00e5 v\u00e5r jakt etter hvordan IKT kan gi en merverdi i barnehagen setter vi n\u00e5 s\u00f8kelys p\u00e5 fagomr\u00e5dene \u00abkommunikasjon, spr\u00e5k og tekst\u00bb og \u00abantall, rom og form\u00bb. De fem basisferdighetene i skolen omfatter \u00e5 kunne uttrykke seg muntlig og skriftlig, lese, regne og \u00e5 bruke digitale verkt\u00f8y. Er skoleforberedende aktiviteter det samme som skoleaktiviteter? Hvilke erfaringer har i barnehagene om bruk av digitale verkt\u00f8y i forhold til spr\u00e5k og matematiske begreper? Og i s\u00e5 fall p\u00e5 hvilken m\u00e5te? Vi ser p\u00e5 hvordan skoleforberedelser samtidig kan ivareta barnehagetradisjonens s\u00e6regenhet. 09.00-09.30 Registrering og noe \u00e5 bite i 09.30-09.45 \u00c5pning ved direkt\u00f8r for IKT i utdanningen Trond Ingebretsen 09.45 -10.15 Spr\u00e5k og matematiske begreper ved bruk av ulike digitale verkt\u00f8y, Korhagen barnehage\u00a0\u00a0 v/ Nina \u00d8stengen og Wenche Stajic Melcer 10.15 -10.45 iSpr\u00e5k- pedagogisk bruk av IKT, Alna Bydel v/ Benjamin Thinh Pham 10.45-11.00 Pause med benstrekk og kaffe og kake og frukt 11.00-11.30 Spr\u00e5kstimulering ved bruk av nettbrett, H\u00e5vard Christiansen og Anne Jorun Fr\u00f8seth fra Midtbyen barnehage i Trondheim som forteller om animasjonsfilm og spr\u00e5k. 11.30-12.15 L\u00e6ringsm\u00e5l og begreper innen matematikk ved bruk av digitale verkt\u00f8y i barnehagen, Matematikksenteret v/ Gerd \u00c5sta Bones og Filip Witzell. 12.15-13.00 Avslutning med sp\u00f8rsm\u00e5l og diskusjon. Hvilke erfaringer har de ulike deltakerne fra spr\u00e5k og matematikk i spr\u00e5kstimuleringen.\u00a0 Del gjerne gode erfaringer. Bidragsytere: Benjamin Thinh Pham, jobber som fagleder ved Barneslottet barnehage i Alna bydel i Oslo.\u00a0 Har jobbet med spr\u00e5k, tall og farger i forhold til bruk av nettbrett. Gerd \u00c5sta Bones og Filip Witsell fra Matematikksenteret, dele rhvordan de jobber i forhold til l\u00e6ringsm\u00e5l og matematikk i barnehagen. Nina \u00d8stengen og Wenche Stajic Melcer, Korshagen barnehage, Skedsmo kommune, har pr\u00f8vd ut bruk av nettbrett i forhold til tall i sin barnehage. De deler ogs\u00e5 erfaringer fra hvordan de har jobbet med spr\u00e5k ved bruk av\u00a0 digitale verkt\u00f8y. Midtbyen barnehage ved H\u00e5vard Christiansen og Anne Jorun Fr\u00f8seth, Trondheim kommune, deler sine erfaringer med bruk av animasjonsfilm n\u00e5r det gjelder spr\u00e5k. Hashtag: #norskmatte Hvordan kan barnehagen utforske fagomr\u00e5dene ved hjelp av IKT? Dette seminaret er til for deg som som trenger hjelp til \u00e5 komme i gang! Det vil bli servert noe \u00e5 bite i! Velkommen! Illustrasjonsfoto: Lars \u00c5ke Andersen", "title": "Invitasjon til seminaret \"Norsk + matte = barnehage?\""},
{"date": "23. oktober 2013", "content": "Kva slags vurderingar gjerast n\u00e5r barnehagar tar i bruk digitale mediar, kva slags pedagogisk grunnlag ligg bak vurderingane og korleis byggjast ein slik kompetanse? Dette var tema for eit foredrag Barbro Hardersen heldt p\u00e5 konferansen \" L\u00e6ring for framtida \". F\u00f8lg Twitter-str\u00f8mminga ifr\u00e5 konferansen p\u00e5 #IKTframtida >> Barn er nyskapande. Dei brukar ny teknologi p\u00e5 ein ny m\u00e5te. For at dette skal g\u00e5 f\u00f8re seg p\u00e5 barnehagens vilk\u00e5r og skape god l\u00e6ring, treng ein profesjonsfagleg digital kompetanse hos dei tilsette. D\u00e5 passar det bra at ein nett har starta ein reform av barnehagel\u00e6rarutdanninga, der IKT skal gjennomsyre alle ledd i utdanninga. Mange utdanningsinstitusjonar er klare for dette, mange er det ikkje. Senterets barnehagel\u00e6rarutdanningsnettverk (BluNett) tar tak i denne utfordringa. Der m\u00f8tte utdannarane praksisomr\u00e5det og fekk erfaring med ulik praksis i sektoren. Denne praksisen har fleire viktige fasettar, mellom anna barnehagens n\u00e6rv\u00e6r p\u00e5 nett og digital leik og l\u00e6ring. Barnehagens n\u00e6rv\u00e6r p\u00e5 nett Mange barnehagar deler informasjon p\u00e5 nett, til d\u00f8mes p\u00e5 Facebook eller i ein blogg. N\u00e5r barnehagens kvardag delast digitalt, m\u00e5 ein reflektere over den pedagogiske samanhengen og l\u00e6ringa som har funne stad, slik at foreldre og andre lesarar som st\u00e5r utanfor konteksten til barnehagen ser og forst\u00e5r kva som har skjedd. Det er ogs\u00e5 viktig \u00e5 tenke personvern, slik at t.d. ikkje bilete av barn endar ute p\u00e5 nett. Digital leik og l\u00e6ring Spontant tverrfagleg arbeid med utgangspunkt i barnas kvardag er den pedagogiske oppskrifta i barnehagen. Korleis passar IKT-verkt\u00f8y inn i denne oppskrifta? Eit aktuelt d\u00f8me p\u00e5 profesjonsfagleg fundert digitalt arbeid er \u00e5 nytte What Does the Fox Say i leik og l\u00e6ring om natur. Foto: Lars \u00c5ke Andersen", "title": "Profesjonsfagleg digital kompetanse i barnehagel\u00e6rarutdanninga"},
{"date": "17. oktober 2013", "content": "380 deltakere og over 40 nasjonale og internasjonale foredragsholdere deler i dag og i morgen av sin kunnskap om  teori og praksis som har betydning for l\u00e6ring for framtiden. Plenum og flere paralleller streames. G\u00e5 til stream fra konferansen \u203a\u203a L\u00e6ring for framtiden er en m\u00f8teplass for de som er opptatt av \u00e5 forst\u00e5 og p\u00e5virke sammenhengen mellom IKT og utdanning. Konferansen er fulltegnet med 380 p\u00e5meldte deltakere som fordeler seg p\u00e5 3 paralleller: L\u00e6rerutdanning Barnehage og grunnoppl\u00e6ring Barnehage/skoleeier P\u00e5 konferansen bidrar over 40 nasjonale og internasjonale foredragsholdere med ulik bakgrunn. Disse vil dele av sin kunnskap om b\u00e5de teori og praksis som har betydning for l\u00e6ring for framtiden. Paneldebatten vil omhandle sp\u00f8rsm\u00e5l og diskusjon om hva som skal til for \u00e5 f\u00e5 til et nasjonalt l\u00f8ft for IKT i utdanningen, et tema som p\u00e5virker hvordan l\u00e6ring for framtiden utformes. L\u00e6ring for framtiden arrangeres av Senter for IKT i utdanningen i samarbeid med ProTed, Senter for fremragende l\u00e6rerutdanning. G\u00e5 til konferansenettstedet \u203a\u203a", "title": "L\u00e6ring for framtiden - p\u00e5 direkten"},
{"date": "16. oktober 2013", "content": "60 barnehagefolk deltok p\u00e5 frokostseminar om barnehager og sosiale medier. Som en del av senterets satsing p\u00e5 barnehagene og barnehagel\u00e6rerutdanningen, og i arbeidet med \u00e5 utforske hva profesjonsfaglig digital komeptanse kan v\u00e6re, inviterte vi denne uken til temafrokost om sosiale medier med fokus p\u00e5 sikkerhet og personvern i barnehagen. G\u00e5 til streamen fra temafrokosten >> Kritisk og pedagogisk bruk av sosiale medier Barnehageprosjektet p\u00e5 senteret har de tre siste \u00e5rene arbeidet for \u00e5 hjelpe barnehagene med \u00e5 ta i bruk digitale verkt\u00f8y i sin pedagogiske praksis. Som en del av dette arbeidet ble det arrangert en temafrokosten hvor blant annet tre barnehager presenterte sine m\u00e5ter \u00e5 bruke sosiale medier p\u00e5: Kirketunet barnehage er aktive mediebrukere. De har jobbet mye med holdninger innad i personalgruppen for \u00e5 ivareta barns personvern, og de har blant annet utarbeidet ulike tiltak for fotografering av barna i barnehagen. En av reglene sier at barnehageansatte kun f\u00e5r lov til \u00e5 ta bilder av aktivitetene barna holder p\u00e5 med, profilbilder av barna er ikke tillatt. I tillegg f\u00e5r ikke foreldre lov til \u00e5 ta bilder av barna i barnehagen. Hannestad barnehage sier at de har g\u00e5tt bort fra hjemmeside til Facebook for \u00e5 n\u00e5 ut til foreldrene. Barnehagen har en egen side p\u00e5 Facebook der de legger ut bilder sammensatt i en kollasj med en kort og informativ beskrivelse av dagsaktuelle aktiviteter. Barnehagel\u00e6rerne har ansvar for \u00e5 legge ut innhold\u00a0for sin avdeling.\u00a0Styreren i Hannestad barnehage\u00a0fortalte\u00a0ogs\u00e5 at de\u00a0ansatte motiveres av alle \u201dlikene\u201d som de f\u00e5r fra foreldrene. Myrertoppen barnehage bruker blogg som et levende digitalt arkivskap for \u00e5 synliggj\u00f8re sin pedagogisk praksis, b\u00e5de for \u00e5 inspirere andre barnehageansatte, men ogs\u00e5 for \u00e5 vise foreldrene hva barna er opptatt av. Bloggen er fylt av aktivitetsbilder, filmer og dokumentasjon p\u00e5 andre faglige aktiviteter. Barnehagen bruker ogs\u00e5 bloggen aktivt sammen med barna p\u00e5 ulike m\u00e5ter, b\u00e5de i gjenkalling av aktiviteter, eller om det er for \u00e5 se hva andre i barnehagen har jobbet med. Barns rett til \u00e5 bestemme over eget digitalt liv Innledningsvis pekte advokatfullmektig Sara Eline Gr\u00f8nvold p\u00e5 barns rettigheter. Hun snakket spesielt om hva som er til barns beste og hva som er viktig \u00e5 tenke p\u00e5 n\u00e5r barnehager legger ut bilder av barn p\u00e5 nett. Selv om det kan v\u00e6re et noks\u00e5 uskyldig bilde av en 4-\u00e5ring, i de voksnes \u00f8yne, s\u00e5 er det ikke sikkert at denne 4-\u00e5ringen synes det er like g\u00f8y \u00e5 se seg selv avbildet i samme situasjon om 10 \u00e5r. Det kan ofte v\u00e6re fint \u00e5 minne seg selv p\u00e5 hva en selv ville ha likt. Sosiale medier til pedagogisk utvikling I f\u00f8lge bidragsyterne p\u00e5 seminaret kan sosiale medier brukes til s\u00e5 mangt, b\u00e5de til rekruttering, til utvikling av organisasjonen og i samhandling med b\u00e5de barn og foreldre. Barnehagene som delte sine erfaringer var alle enige i at bruk av sosiale medier har en merverdi i form av faglig utvikling hos de ansatte. De viste ogs\u00e5 til at ulike medier egner seg godt til formidling av barnehagens ulike aktiviteter. Bruk magef\u00f8lelsen Oppsummerende og med utgangspunkt i eksemplene gitt fra de tre ulike barnehagene ser det ut til at barns identitet blir godt ivaretatt.\u00a0Bilder som barnehagene legger ut p\u00e5 nettet er i hovedsak aktivitetens form\u00e5l hvor barna ikke kan gjenkjennes.\u00a0Utfordringen er at det fortsatt kan v\u00e6re noen der ute som trenger en oppv\u00e5kning for \u00e5 bli mer bevisste p\u00e5 hva som er greit \u00e5 publisere og ikke. En god oppfordring som kom fra en av barnehagene som deltok p\u00e5 frokostseminaret er at det er smart \u00e5 kjenne p\u00e5 sin egen magef\u00f8lelse f\u00f8r innhold som bilder, tekst, barnesitat og lignende publiseres p\u00e5 nett og i sosiale medier. Er du usikker, s\u00e5 sp\u00f8r en kollega eller la v\u00e6r! Er du usikker p\u00e5 dette med personvern og hvordan viktig informasjon i barnehagen skal sikres s\u00e5 ta en titt p\u00e5 veilederen om informasjonssikkerhet i barnehagen. >>", "title": "Sikkerhet og personvern i barnehagen"},
{"date": "10. oktober 2013", "content": "Dersom du vil s\u00f8ke om kvalitetsmerke p\u00e5 ditt prosjekt, er fristen for \u00e5 sende inn 15. oktober Mange l\u00e6rere s\u00f8ker om \u00e5 f\u00e5 Nasjonalt kvalitetsmerke p\u00e5 sitt eTwinning-prosjekt. F\u00f8rst m\u00e5 det s\u00f8kes om et nasjonalt merke. Dette gj\u00f8r du ved \u00e5 logge inn , g\u00e5 til ditt Skrivebord , videre til Prosjekter og s\u00e5 til aktuelt prosjekt. Her kan du g\u00e5 videre til S\u00f8k om kvalitetsmerke . Fyll i n\u00f8dvendig informasjo og send inn. Fra hvert deltakerland sendes et visst antall prosjekt med nasjonalt kvalitetssmerke videre. En kvalifisert jury deler s\u00e5 ut Europeisk kvalitetsmerke til de beste prosjektene. Alle prosjekt med Europeisk kvalitetsmerke kan delta i konkurransen om \u00e5rets beste prosjekt i ulike kategorier. Alle nominerte blir invitert til eTwinning-konferansen 2014.", "title": "Kvalitetsmerke p\u00e5 ditt prosjekt?"},
{"date": "08. oktober 2013", "content": "Invitasjon til \u00e5 delta p\u00e5 konferansen L\u00e6ring for framtiden - fra barnehage til l\u00e6rerutdanning >> P\u00e5 konferansen presenteres blant annet 1 2 teknologier og 10 hovedtrender som vil ha innvirkning p\u00e5 undervisning og l\u00e6ring i norsk skole de neste fem \u00e5rene .\u00a0 Disse er identifisert av 40 norske eksperter i samarbeid med New Media Consortium i USA og publiseres i rapporten NMC Technology Outlook for Norwegian Schools 2013-2018. N\u00e5r : 22.\u201323. oktober 2013 Hvor : Radisson Blu Scandinavia Hotel, Holbergs Gate 30, Oslo P\u00e5meldingsfrist : Navnelapper sendes til trykkeri allerede 8. oktober, men vi har bestilt noen ekstra for de som melder seg p\u00e5 etter det. Det er enda noen plasser igjen! Konferansen er en m\u00f8teplass for deg som er opptatt av \u00e5 forst\u00e5 og p\u00e5virke sammenhengen mellom IKT og utdanning. L\u00e6ring for framtiden arrangeres av Senter for IKT i utdanningen i samarbeid med Senter for fremragende l\u00e6rerutdanning (ProTed). G\u00e5 til konferansenettsiden for program og p\u00e5melding >>", "title": "Vil du v\u00e6re med og utforme og utvikle digital kompetanse?"},
{"date": "07. oktober 2013", "content": "\u00c5rets tredje utgave av tidsskriftet Nordic Journal of Digital Literacy handler om \"Subject specific and pedagogical use and integration of ICT\". Lenke til utgave 3/2013 av Nordic Journal of Digital Literacy >> Nordic Journal of Digital Literacy er et vitenskapelig tidsskrift p\u00e5 niv\u00e5 1\u00a0 - publisering i tidsskriftet gir poenguttelling i tellekantsystemet i akademia. Tidsskriftet er en elektronisk publikasjon, som er gratis for alle og kan lastes ned enten som hele hefter eller enkeltartikler. Tidsskriftet gis ut av Senter for IKT i utdanningen i samarbeid med Universitetsforlaget.I denne utgaven kan du blant annet lese om: Hva integrert bruk av IKT i skole og barnehage inneb\u00e6rer. Et svensk-amerikansk samarbeid har sett p\u00e5 bruk av virtuelle laboratorier for \u00e5 gi elever en praktisk innf\u00f8ring i forskningsmetode. Om\u00a0 enkelte fag og fagkulturer er mer egnet for integrert bruk av IKT enn andre. Vi deler en analyse av l\u00e6reres bruk av IKT i undervisning i Estland, samt en norsk studie av norske barnehagebarns introduksjon til matematiske prinsipper ved hjelp av digitale verkt\u00f8y. Redaksjonen \u00f8nsker nye bidrag velkommen til kommende utgivelser. G\u00e5 til forfatterveiledningen >> Illustrasjonsfoto: Thinkstockphoto", "title": "IKT i alt \u2013 tidsskriftet Nordic Journal of Digital Literacy 3/2013"},
{"date": "07. oktober 2013", "content": "Produser videoklipp - kom med i trekning om \u00e5 vinne GoPro-sett. Slik deltar du i filmkonkurransen om \u00e5 vinne GoPro-sett: Bruk kamera eller mobilen og lag et 60-90 sekunders filmklipp om \"hvorfor du liker eTwinning\". Tidsplan for kampanjen: Planlegg og produser en video sammen med elevene dine. N\u00e5r dere er forn\u00f8yde, kan dere laset opp videoen p\u00e5 YouTube Den 7. oktober lanseres en spesiell side p\u00e5 Skrivebordet. Her kan du legge ut lenke til ditt eget klipp og/eller stemme p\u00e5 bidrag fra andre eTwinnere 7. november stenges muligheten til \u00e5 legge ut lenker til videoklipp p\u00e5 kampanjesiden. Hele eTwinning-samfunnet vil i l\u00f8pet av den p\u00e5f\u00f8lgende uken (fram til 14. november) kunne stemme p\u00e5 bidrag og gi st\u00f8tte til de klippene de liker best. De 10 best likte klippene plukkes ut og gjennomg\u00e5s av en europeisk jury som velger ut de tre beste. Disse tre blir bel\u00f8nnet med et GoPro-sett. De viktigste kriteriene for bed\u00f8mming av videoene er KREATIVITET . Mer informasjon og ideer til filmer finner du p\u00e5 eTwinning sine egne sider >>", "title": "Spesialkampanje: Min eTwinning-film"},
{"date": "03. oktober 2013", "content": "450 barnehageansatte er i dag samlet i \u00c5lesund for \u00e5 sette s\u00f8kelys p\u00e5 bruk av sosiale medier. Senteret bidrar med foredraget \"P\u00e5 vei mot en profesjonsfaglig digital kompetanse\" p\u00e5 konferansen og snakker om hvordan barnehager kan koble ulike digitale verkt\u00f8y til barnehagens virksomhet. Vi deler ogs\u00e5 ut inspirasjons- og st\u00f8ttemateriell til alle som vil ha! - Det er spennende at Barnehagekonferansen 2013 ogs\u00e5 handler om barnehager p\u00e5 sosiale medier\u00a0 - og at de kaller konferansen Vi m\u00e5! Vi \u00f8nsker \u00e5 motivere deltakerne og alle barnehagefolk til \u00e5 tenke Vi har lyst!, sier Barbro Hardersen, prosjektleder i barnehageprosjektet ved Senter for IKT i utdanningen. God pedagogikk og veiledning - Selv om Barnekonvensjonen og rammeplaner gj\u00f8r at mange tenker vi m\u00e5 , ser vi at de gode eksemplene p\u00e5 god pedagogikk og veiledning til reflektert bruk, gj\u00f8r at flere og flere barnehager oppdager at digitale verkt\u00f8y gir merverdi til barna, sier Hardersen og legger til: - Det er innovativt \u00e5 starte i denne enden n\u00e5r man skal starte et felles arbeid, og det krever mange relevante digitale kunnskaper for \u00e5 synliggj\u00f8re barnehagens pedagogikk. Anbefalt veileder fra senteret Senteret har nylig sendt ut Veileder om personvern og informasjonssikkerhet , et hjelpemiddel blant annet for de som \u00f8nsker \u00e5 bruke sosiale medier i sin pedagogiske virksomhet, til alle landets barnehager. Anbefalt frokostseminar p\u00e5 senteret Barnehageprosjektet ved senteret har ogs\u00e5 satt sosiale medier p\u00e5 agendaen som en del av sitt arbeid med \u00e5 belyse alle elementer som tilsammen utgj\u00f8r profesjonsfaglig digital kompetanse i en barnehagesammenheng.\u00a0 I senterets arbeid med \u00e5 belyse de ulike kunnskapene innenfor hva\u00a0profesjonsfaglig digital kompetanse er arrangerer vi n\u00e5 et gratis frokostseminar den 15.oktober: Meld deg p\u00e5 \" Proff eller fjern? Vi snakker personvern \" >>", "title": "Vi m\u00e5! Eller m\u00e5 vi?"},
{"date": "02. oktober 2013", "content": "Senterets satsing p\u00e5 de aller yngste inkluderes i det nordiske samarbeidet for \u00e5 \u00f8ke digital kompetansen i befolkningen. - Senteret og v\u00e5r rapport Sm\u00e5barns digitale univers er en del av forskningen som legges fram for Nordisk Ministerr\u00e5d som eksempel p\u00e5 digital tilstand i Norge. Det viser at barnehagebarn som en viktig gruppe i det videre satsingsarbeidet, sier Barbro Hardersen som har skrevet rapporten sammen med\u00a0Gr\u00e9ta B. Gu\u00f0mundsd\u00f3ttir. Nordicom (Nordisk informasjonssenter om medie- og kommunikasjonsforskning) har samlet representanter fra alle de nordiske landene for erfaringsutveksling. M\u00e5let er \u00e5 vise hvordan medier og teknologi kan v\u00e6re n\u00f8kkelen til demokrati og ytringsfrihet. Resultatene av Nordicom-samarbeidet skal legges fram for Nordisk Ministerr\u00e5d, som r\u00e5d om hvilke tiltak som er mest relevant for \u00e5 st\u00f8tte den digitale kompetansen i befolkningen. \u2013 Dette gir oss en bekreftelse p\u00e5 at det er et behov for ytterligere kunnskap, ogs\u00e5 blant de yngste, n\u00e5r vi snakker om hvordan tilgang og mediebruk kan styrke demokrati og ytringsfrihet i samfunnet, sier Hardersen. Obligatorisk mediekunnskap Et gjennomg\u00e5ende \u00f8nske fra mange av deltakerne er at mediekunnskap blir obligatiorisk i l\u00e6rerutdanningen. - I Norge er digital kompetanse b\u00e5de en del av studentenes l\u00e6ringsm\u00e5l i barnehagel\u00e6rerutdanningene, og studentene skal ha kunnskap om barnet som kritisk og kreativ mediebruker, sier Hardersen. Sm\u00e5barns digitale univers er en del av kunnskapsgrunnlaget til senterets tilbud til barnehagel\u00e6rerutdanningene. Rapporten viser at mange barnehagebarn er sv\u00e6rt aktive brukere av teknologi, mens andre ikke har tilgang til teknologi hjemme. Behov for mer kunnskap - Funnene underst\u00f8tter behovet for mer kunnskap om i hvilken grad ansatte i barnehagen har bevissthet om hvordan IKT kan styrke f\u00f8ringene i rammeplanen gir, forteller Hardersen. Hun viser eksempelvis til barns danningsprosesser som demokratiske samfunnsborgere, og barns rettigheter med tanke p\u00e5 medbestemmelse. - Barnehager som \u00f8nsker \u00e5 arbeide med refleksjon og aktiviteter sammen med barna, kan laste ned oppstartspakken i digital kompetanse, Superetterforskerne - de f\u00f8rste skrittene mot bevisst internettbruk , sier Hardersen. Superetterforskerne eller S m\u00e5barns digitale univers kan bestilles fra senteret >>", "title": "Senteret f\u00e5r nordisk oppmerksomhet"},
{"date": "27. september 2013", "content": "Del, \u00f8k og bruk din digitale kompetanse p\u00e5 delogbruk.no. Da Ingunn Kj\u00f8l Wiig holdt kurs om personlige l\u00e6ringsnettverk p\u00e5 Kongsberg-konferansen i 2009, l\u00e5nte hun deres motto \u201cDel det du har, bruk det du f\u00e5r\u201d og opprettet Delogbruk.no p\u00e5 et Ning-nettverk. Hun blogget samtidig om delogbruk.no.nettverket p\u00e5 sin egen blogg. - Dette fenget tydeligvis mange, for etter et par dager hadde flere hundre skolefolk meldt seg inn. Jeg fikk med meg fire andre som moderatorer, og vi hadde innen sommeren nesten 2000 medlemmer. Medlemstallet er n\u00e5 10 000, og\u00a0 mellom 3 - 5 nye medlemmer kommer til hver dag, forteller hun. Nye muligheter for delogbruk.no - Det aller mest motiverende er at stadig nye medlemmer kommer til, og at s\u00e5 mange av de gamle gir uttrykk for at det er bruk for et sted som Delogbruk.no, sier Kj\u00f8l Wiig. Hun videreutvikler n\u00e5 delogbruk.no fra Oslokontorene til Senter for IKT i utdanningen. - \u00c5 starte opp som ildsjel og jobbe frivillig for Delogbruk har v\u00e6rt fantastisk. Det at senteret n\u00e5 frikj\u00f8per litt av min tid dette skole\u00e5ret betyr nye muligheter for nettstedet, sier Kj\u00f8l Wiig. Senteret tar ikke over driften av\u00a0 nettstedet, men bidrar i dette skole\u00e5ret til videreutvikling. Sp\u00f8rreunders\u00f8kelse om delogbruk.no For \u00e5 l\u00e6re mer om hvem medlemmene er og hva de bruker Delogbruk til, ble det lagte en unders\u00f8kelse som nylig gikk ut til alle medlemmene. Unders\u00f8kelsen avsluttes i uke 42, men allerede n\u00e5 har mange svart. - Et av de viktigste signalene s\u00e5 langt i unders\u00f8kelsen er at det finnes veldig mange l\u00e6rere i Norge som \u00f8nsker \u00e5 v\u00e6re oppdatert p\u00e5 pedagogisk bruk av IKT, men de savner informasjon og oppl\u00e6ring. Dette kan vi delvis tilby allerede, og det vil v\u00e6re en del av Delogbruks kjerneoppgaver ogs\u00e5 framover, sier hun. Et nettsted for hele skole-Norge De f\u00f8rste svarene p\u00e5 unders\u00f8kelsen viser at nettstedet har hovedtyngden av den aktive medlemsmassen i videreg\u00e5ende skole. - En del grunnskolel\u00e6rere har meldt seg inn allerede, men de finner kanskje ikke nok innhold som er relevant for deres hverdag. Dette blir derfor et viktig omr\u00e5de \u00e5 jobbe videre p\u00e5. Delogbruks visjon er \u00e5 v\u00e6re en samarbeids- og delingsplattform for hele skole-Norge, og det betyr at vi m\u00e5 jobbe for \u00e5 f\u00e5 med b\u00e5de grunnoppl\u00e6ring og h\u00f8yere utdanning. Vi \u00f8nsker ogs\u00e5 \u00e5 bidra til \u00f8kt kunnskap i h\u00f8yere utdanning om hvordan livet som l\u00e6rer arter seg i grunnoppl\u00e6ringen. I Delogbruk kan en sp\u00f8rre l\u00e6rerne direkte om detaljer som kan v\u00e6re viktige \u00e5 kjenne til, sier hun. Fakta delogbruk.no er et nettverk for l\u00e6rere, pedagoger, forskere, byr\u00e5krater, bibliotekarer og andre med interesse for klasseledelse, vurdering, sosiale medier, IKT og skole. Del, \u00f8k og bruk din digitale kompetanse. Sammen er vi smartere! delogbruk.no\u00a0 ble starta av Ingunn Kj\u00f8l Wiig i februar 2009. Kj\u00f8l Wiig er utdannet lektor med hovedfag i norsk. Hun har jobbet 17 \u00e5r til sammen i ungdomsskole og videreg\u00e5ende skole. De siste seks \u00e5rene har hun v\u00e6rt p\u00e5 Sandvika videreg\u00e5ende skole i B\u00e6rum, en skole som s\u00e6rlig har fokus p\u00e5 god bruk av teknologi i undervisningen og p\u00e5 samarbeid utover klasserommets fysiske rammer. Siden 2010 har Kj\u00f8l Wiig hatt en del av stillingen sin knyttet til DinA-gruppen (Digitale innovat\u00f8rer i Akershus), en gruppe pedagoger som har som ansvarsomr\u00e5de \u00e5 bidra til spredning av god praksis knyttet til IKT-bruk i undervisning ved de videreg\u00e5ende skolene i fylkeskommunen. Hun har ogs\u00e5 en liten rolle som veileder for l\u00e6rere som tar videreutdanning i IKT i l\u00e6ring ved Universitetet i Stavanger. Foto: Eirin Kj\u00f8l Wiig", "title": "Delogbruk.no videreutvikles sammen med senteret"},
{"date": "26. september 2013", "content": "Over 50 fagpersoner deltok p\u00e5 workshopen \"Skifte kurs?\" om profesjonsfaglig digital kompetanse i barnehagel\u00e6rerutdanningen - Digital teknologi \u2028er mangfoldig i en barnehagesammenheng og rammeverk og definisjoner for skolen er ikke umiddelbart er overf\u00f8rbare til barnehagefeltet. Dette er et fantastisk avspark for senterets arbeid med profesjonsfaglig digital kompetanse i utdanningene, sier prosjektleder Barbro Hardersen ved Senter for IKT i utdanningen. Erfaringene fra workshopen vil bli samlet og brukt som dokumentasjon for en framtidig prosjektplanlegging for senteret. G\u00e5 til denne padleten for resultat om gruppeoppgave om \u00e5\u00a0 \u00e5 beskrive hva som er kjennetegn p\u00e5 den perfekte\u2028 barnehagel\u00e6reren?\u00a0 >> Se bloggen Digital samlingsstund for kommentarer fra gruppene. Fire praktikere demonstrere profesjonsfaglig digital kompetanse: Marina Alba Galan viste hvordan hun hadde brukt iPad i skattejakt i barnehagen. Hege Gjerde Sviggum fortalte om bruk av nettbrett for \u00e5 dokumentere og arbeide med en fin tur ut av barnehagen. Marianne Undheim ga gode tips til hvordan man kan integrere digitale enhenter i en kreativ prosess koblet til temaomr\u00e5der, se blant annet filmen om pulverheksa. Tove Lafton reflekterte over forholdet mellom utdanningene og barnehagene. Skal digital danning i barnehagene v\u00e6re overlatt ildsjelene? Kan studenter i praksis utvikle profesjonsfaglig digital kompetanse i barnehager som ikke bruker digitale verkt\u00f8y?", "title": "Skifter kurs i barnehagel\u00e6rerutdanningen"},
{"date": "25. september 2013", "content": "Spesifikasjonen som definerer hvordan informasjon om elever, l\u00e6rere og foresatte i grunnoppl\u00e6ringen kan overf\u00f8res mellom IKT-systemer har n\u00e5 blitt sluppet i versjon 1.0. Sammen med akt\u00f8rer i sektoren har Senter for IKT i utdanningen tilpasset den internasjonale spesifikasjonen IMS Enterprise til norske forhold, basert p\u00e5 Norsk Standard 4170 Personrelatert informasjonsflyt i utdanning. Med lanseringen av PIFU-IMS v1.0 trekkes ABC Enterprise tilbake. PIFU-IMS lar deg overf\u00f8re informasjon om l\u00e6rere, elever og deres foresatte mellom forskjellige IKT-systemer.\u00a0 Typiske systemer som kan benytte spesifikasjonen er de\u00a0 skoleadministrative systemene, identitetsforvaltningssystemer, rapporteringstjenester, l\u00e6ringsplattformer og andre innholdstjenester. I tillegg til grunnleggende informasjon om personer, som navn, identifikatorer, kontaktinformasjon og lignende, vil de ogs\u00e5 kunne sende eller motta informasjon om organisasjonsstrukturer i skolen, klasser, undervisningsgrupper og andre grupperinger. Elevers karakterer og frav\u00e6r kan ogs\u00e5 utveksles. Selv om spesifikasjonen n\u00e5 er klar m\u00e5 b\u00e5de IKT-systemet som skal sende fra seg informasjonen og systemet som skal motta det tilpasse grensesnittene sine f\u00f8r selve utvekslingen kan foreg\u00e5. IMS Enterprise er godt kjent blant mange leverand\u00f8rer i sektoren allerede og tilpasningen til PIFU-IMS burde g\u00e5 uten store utfordringer. Buddysamarbeidet med sine 70 fylkeskommuner og kommuner, IST med Sats og Extens, samt Conexus med Vokal har v\u00e6rt viktige i utpr\u00f8vingen av spesifikasjonen i praktiske implementasjoner. Om et IKT-system trenger informasjon om elever, l\u00e6rere og foresatte f\u00f8r disse personene logger inn p\u00e5 tjenesten anbefaler vi n\u00e5 sterkt at PIFU-IMS benyttes. Trenger tjenesten bare opplysninger som er dekket av Feide-innloggingen b\u00f8r tjenesten hente den i det brukeren logger inn. Den tidligere, s\u00e6rnorske, overf\u00f8ringsspesifikasjonen ABC Enterprise trekkes n\u00e5 tilbake og vil ikke lenger supporteres fra IKT-senteret sin side. I tillegg til at den er s\u00e6rnorsk, mangler den mye av informasjonen vi ser det er behov for \u00e5 utveksle mellom IKT-systemer i dag. Den vil finnes i sin n\u00e5v\u00e6rende form, og vil fremdeles kunne benyttes i de integrasjonene som allerede har den inne, men det vil ikke bli gjort noen videreutvikling av spesifikasjonen. Om du har sp\u00f8rsm\u00e5l til PIFU-IMS, eller forslag til videre utvikling, ta gjerne kontakt med oss . Relaterte ressurser: Personrelatert informasjonsflyt i utdanning Enterprise", "title": "Nytt format for utveksling av personinformasjon"},
{"date": "24. september 2013", "content": "Utdanning.no er tildelt 6 av 6 stjerner i Difis \u00e5rlige evaluering av offentlige nettsider. If\u00f8lge kriteriesettet scorer utdanning.no h\u00f8yest av alle statlige nettsider. Direktoratet for IKT og forvaltning (Difi) vurderer hvert \u00e5r kvaliteten p\u00e5 offentlige nettsteder. I \u00e5r ble 446 kommunale og 213 statlige nettsteder vurdert. Nettstedene blir m\u00e5lt p\u00e5 tilgjengelighet, brukertilpasning og nyttig innhold. Statens vegvesen gikk helt til topp i k\u00e5ringen, mens Utdanning.no scoret med 96 % og 6 av 6 stjerne,\u00a0 og havnet dermed p\u00e5 topp tre. Utdanning.no er if\u00f8lge kriteriesettet er det beste statlige nettstedet i Norge. - Nettstedet ble relansert i \u00e5r, og b\u00e5de interaksjonsdesign, s\u00f8k, teknisk utvikling og innholdsarbeid er utf\u00f8rt internt. L\u00f8sningen er alts\u00e5 i stor grad \"hjemmesnekret\". Vi er utrolig stolte over at vi scorer s\u00e5 h\u00f8yt, og dette viser at senterets ansatte har topp kompetanse p\u00e5 utvikling og drift av nettjenester, sier avdelingsdirekt\u00f8r Mona Mathisen ved Senter for IKT i utdanningen som drifter nettstedet. Les mer om k\u00e5ringen hos Difi Les vurderingen av utdanning.no Fakta om k\u00e5ringen Difi har siden 2004 gjennomf\u00f8rt \u00e5rlige kvalitetsvurderinger av offentlige nettsteder Kvalitet p\u00e5 nett 2013: 659 offentlige nettsteder er vurdert 213 statlige og 446 kommunale og fylkeskommunale nettsteder er vurdert Kriteriesettet best\u00e5r av 30 ulike kriterier fordelt p\u00e5 omr\u00e5dene tilgjengelighet, brukertilpasning og nyttig innhold. Nettstedene f\u00e5r tildelt stjerner fra 1 til 6 som viser resultatet fra vurderingen. Utdanning.no, Stortinget, Matportalen.no\u00a0 fikk full score i kvalitetsunders\u00f8kelsen. Som ett av tre nettsteder, ble utdanning.no ogs\u00e5 nominert til prisen for \u00e5rets statlige nettsted. Statens vegvesen ble k\u00e5ret til \u00e5rets statlige nettsted, og Akershus fylkeskommune ble \u00e5rets kommunale nettsted. Skatteetaten vant tilgjengelighetsprisen. Resultatet av kvalitetsvurderingen ble offentliggjort p\u00e5 Kvalitet p\u00e5 nett-konferansen i dag klokken 11, og alle resultatene og vurderingene blir lagt ut p\u00e5 http://kvalitet.difi.no.", "title": "Utdanning.no det beste statlige nettstedet i Norge"},
{"date": "23. september 2013", "content": "Senter for IKT i utdanningen har plukket ut 70 kommuner som f\u00e5r tilskudd til innf\u00f8ring av Feide i grunnskolen. Ved skolestart 2014 vil ca. 85 % av alle elever v\u00e6re med i Feide. I juni i \u00e5r lyste Senter for IKT i utdanningen ut 4.2 millioner for \u00e5 st\u00f8tte innf\u00f8ringen av Feide i grunnskolen. Det kom inn hele 104 kvalifiserte s\u00f8knader, og senteret har n\u00e5 vurdert og valgt ut 70 kommuner som vil f\u00e5 tilskudd. Med de 70 kommunene p\u00e5 plass, vil ca. 85 % av alle elever i grunnskolen og videreg\u00e5ende skole v\u00e6re med i Feide ved skolestart i 2014. Dette er et betydelig l\u00f8ft for Feide. - Med nesten 85 % av elevene i grunnskolen p\u00e5 Feide, n\u00e6rmer vi oss en\u00a0 kritisk grense, sier direkt\u00f8r ved Senter for IKT i utdanningen, Trond Ingebretsen. Han tror at forlag og leverand\u00f8rer av digitale l\u00e6ringsressurser kan konsentrere seg desto mer om innholdsproduksjon, n\u00e5 som de slipper \u00e5 bruke ressurser p\u00e5 ID-h\u00e5ndering og innlogging. - N\u00e5 som Feide blir en forutsetning for \u00e5 f\u00e5 tilgang, tror vi ogs\u00e5 at de siste kommunene vil f\u00e5 ekstra motivasjon til koble seg p\u00e5, sier Ingebretsen. Fakta om Feide Feide - Felles Elektronisk IDEntitet - er Kunnskapsdepartementets valgte l\u00f8sning for sikker identifisering i utdanningssektoren. Feide per n\u00e5 innf\u00f8rt i n\u00e6rmere 200 kommuner. Innlogging med Feide gir tilgang til en rekke nettbaserte tjenester med samme brukernavn og passord. Illustrasjonsfoto: Thinkstockphoto Mottakere av tilskudd til innf\u00f8ring av Feide: Alta Alvdal Bardu Berg Berlev\u00e5g B\u00f8 (Telemark) B\u00f8 (Nordland) Dovre Eidsvoll Enebakk Fet Fitjar Folldal Fyresdal Gjerdrum Gjesdal Gran Gratangen Grue Hamar Hammerfest Hasvik Her\u00f8y Hurdal Karls\u00f8y Kongsvinger Kvalsund Kv\u00e6fjord Kv\u00e6nangen K\u00e5fjord Lardal Lavangen Lenvik Lesja Lom Loppa Lunner Lyngen L\u00f8ten Nannestad Narvik Nes Nesseby Nissedal Nome Nord-Odal Nordreisa Rendalen Ringsaker R\u00e6lingen Salangen Sandnes Sauherad Sel Seljord Skiptvet Skjerv\u00f8y Skj\u00e5k Sortland Spydeberg Stange Storfjord Time Tj\u00f8me Tolga Torsken Tr\u00f8gstad Tynset T\u00f8nsberg Ullensaker Vestv\u00e5g\u00f8y", "title": "Tilskudd til skoleeiere gir nytt l\u00f8ft for Feide"},
{"date": "23. september 2013", "content": "Oktober er nasjonal tryggleiksm\u00e5nad og vi lanserer i den forbindelse ein rettleiar i handtering av personopplysningar og viktig informasjon i barnehagen. Denne rettleiaren gir eksempel p\u00e5 u\u00f8nskte hendingar og sikkerheitstiltak ved kommunikasjon internt i barnehagen og med foreldre. De som arbeider i barnehagen er lovp\u00e5lagt \u00e5 sikre personopplysningar og informasjon, slik at personvernet til det enkelte barn, tilsette og foreldre blir ivaretatt. Innhaldet i rettleiaren bygger p\u00e5 intervjuar med styrare og pedagogiske leiarar i barnehagen, og har resultert i ein rettleiar med 11 ulike tema: Munnleg dialog E-post Tekstmeldingar Arkivskap Elektronisk lagring Minnepinnar Fjernarbeidsl\u00f8ysingar Foto og video Heimesider Sosiale media Skytenester Vi h\u00e5per at retteleiaren hjelper deg som arbeider i barnehagen til \u00e5 bli meir bevisst rundt viktigskapen av god sikkerheit rundt informasjon. Rettleiaren blir sendt ut til alle landets barnehagar i oktober, men allerede no kan du laste ned rettleiaren. Last ned rettleiaren her >>", "title": "Ny rettleiar for deg som arbeider i barnehage"},
{"date": "19. september 2013", "content": "I tida fram mot FN-dagen  24. oktober, vil tema som rettferd og menneskeverd bli aktuelle i barnehagar rundt omkring i heile landet. P\u00e5 minstemme.no kan du finne gode idear, ressursar og oppg\u00e5ver til bruk i barnehagen om desse temaa. Ressursane p\u00e5 Min stemme kan bidra til at barn utviklar evna til \u00e5 reflektere over eigne handlingar og v\u00e6rem\u00e5tar. Her finn du varierte og relevante ressursar og kreative oppg\u00e5ver som oppmodar til sp\u00f8rjande refleksjon og deltaking. Til d\u00f8mes: I denne morosame videoen fra tv2 skole filosoferer fleire barn om alt fr\u00e5 kva rettar og reglar som er viktige, til kva det vil seie \u00e5 ikkje vere som alle andre. Rettighetsslottet er eit popul\u00e6rt digitalt undervisningsmateriell tilpassa barn, utvikla av Redd barna. Dei interaktive filmane tek utgangspunkt i Barnekonvensjonen og barn sine rettar. Forankring i rammeplanen Temaet rettferd kan knyttast opp til fleire av omr\u00e5da som vert omtala i rammeplanen, til d\u00f8mes barns danningsprosessar. Barnehagen skal medverke til at barna utviklar toleranse og interesse for kvarandre. Dessutan skal ein fremje respekt for kvarandre sin bakgrunn, uansett kulturell og religi\u00f8s eller livssynsmessig st\u00e5stad. Dette er sentrale samfunnsverdiar som skal leggast til grunn for omsorg, danning, leik og l\u00e6ring i barnehagen. G\u00e5 til Barnehageloven \u00a7 1 Form\u00e5l, 1. ledd , der st\u00e5r det mellom anna at \" Barnehagen skal i samarbeid og forst\u00e5else med hjemmet ivareta behov for omsorg og lek, og fremme l\u00e6ring og danning som grunnlag for allsidig utvikling. Barnehagen skal bygge p\u00e5 grunnleggende verdier i kristen og humanistisk arv og tradisjon, slik som respekt for menneskeverdet og naturen, p\u00e5 \u00e5ndsfrihet, nestekj\u00e6rlighet, tilgivelse, likeverd og solidaritet, verdier som kommer til uttrykk i ulike religioner og livssyn og som er forankret i menneskerettighetene. \" Illustrasjon: Eivind Gulliksen", "title": "Arbeid med FN-dagen i barnehagen!"},
{"date": "19. september 2013", "content": "Hvordan kan digital kompetanse bidra til \u00e5 styrke l\u00e6ring og danning i barnehagen, og hvordan kan barnehagel\u00e6rerutdanningene dra nytte av hverandres arbeid og kompetanse? Dette skal st\u00e5 i fokus n\u00e5r rundt 50 fagfolk fra barnehagel\u00e6rerutdanningen i hele landet samles til workshop i Oslo med tittelen \u201dSkifte kurs\u201d. M\u00e5let er \u00e5 dele og utveksle erfaringer og kompetanse rundt IKT i utdanningen. Utgangspunktet for samlingen, som er et initiativ fra Senter for IKT i utdanningen, er den nye rammeplanen for barnehagel\u00e6rerutdanningen. Her sl\u00e5s det fast at digital kompetanse er et sentralt m\u00e5l i den nye utdanningen og dermed i den nye barnehageprofesjonen. - Jeg gleder meg til \u00e5 f\u00e5 innblikk i hverdagen til utdanningene, og l\u00e6re mer om hvordan de har jobbet for \u00e5 gi studentene digital kompetanse. Jeg h\u00e5per vi kan avdekke flaskehalser, og samtidig f\u00e5 fram nye sider av hva profesjonsfaglig digital kompetanse kan v\u00e6re, sier prosjektleder Barbro Hardersen. Hun h\u00e5per ogs\u00e5 at samlingen kan bidra til \u00e5 styrke senterets tilbud til framtidige barnehagel\u00e6rere. - Det er allerede mye spennende p\u00e5 gang, b\u00e5de p\u00e5 bloggen og den tilh\u00f8rende Facebook-gruppa , hvor diskusjonene er i full gang om hvordan vi kan ruste utdanningene med digital kompetanse. Dette handler ikke bare om tekniske ferdigheter, men like mye om digital danning i dagens barnekultur. Jeg ser fram til gode diskusjoner rundt problemstillinger og l\u00e6ringsprosesser knyttet til digital kompetanse, sier Hardersen. Les mer om workshopen \"Skifte kurs\"", "title": "Veien videre for IKT i barnehageutdanning?"},
{"date": "16. september 2013", "content": "Vi s\u00f8ker flere l\u00e6rere til v\u00e5r arbeidsgruppe. I 2013 feirer vi hundre \u00e5r med allmenn stemmerett i Norge, og i 2014 feirer vi at grunnloven er 200 \u00e5r. Min stemme er et nettsted utviklet av Senter for IKT i utdanningen\u00a0p\u00e5 oppdrag fra Kunnskapsdepartementet, og tilbyr faglige ressurser og oppgaver til bruk i barnehage og skole. For skoler er ressursene koblet til kompetansem\u00e5l, slik at de enkelt\u00a0kan tas i bruk i klasserommet. L\u00e6rere, barnehageansatte og elever bidrar med innhold. I forbindelse med at nettstedet skal relanseres for grunnlovsjubileet, \u00f8nsker vi \u00e5 f\u00e5 med flere l\u00e6rere i en arbeidsgruppe som bist\u00e5r oss med r\u00e5d og veiledning.\u00a0Derfor inviterer vi interesserte l\u00e6rere til et arbeidsm\u00f8te kl. 12.00 den 16. oktober i senterets lokaler i Oslo. Etter m\u00f8tet drar vi til Stortinget, hvor vi sammen med en del av v\u00e5re samarbeidspartnere skal spille Minitinget , et interaktivt spill hvor vi simulerer hverdagen til de folkevalgte. Senter for IKT i utdanningen kan dekke utgifter til vikar. Man forplikter seg ikke til \u00e5 delta i arbeidsgruppen ved \u00e5 komme p\u00e5 m\u00f8tet, og det er mulig \u00e5 kun delta i deler av dagen. Ta kontakt med J\u00f8rund H\u00f8ie Skaug for mer informasjon.", "title": "Min stemme inviterer til arbeidsm\u00f8te og Minitinget 16. oktober"},
{"date": "09. september 2013", "content": "En ny rammeplan for barnehagenes innhold og oppgaver er p\u00e5 trappene. Utdanningsdirektoratet har f\u00e5tt i oppgave fra Kunnskapsdepartementet \u00e5 arbeide fram en ny rammeplan til 2015. Rammeplangruppa skal vurdere og fremme forslag om\u00a0\u201c det b\u00f8r gj\u00f8res endringer i antallet fagomr\u00e5der eller beskrivelsen av disse i lys av relevante samfunnsendringer (herunder bruk av IKT) \u201d. De nasjonale senterene skal bidra med sin faglige ekspertise for \u00e5 styrke b\u00e5de fagomr\u00e5der og samarbeid p\u00e5 tvers. - Senter for IKT i utdanningen ser s\u00e6rlig fram til \u00e5 kunne bidra til \u00e5 bidra med \u00e5 belyse og medvirke til en oppdatert behandling og beskrivelse av pedagogisk og administrativ bruk av IKT, sier Barbro Hardersen ved senteret. Samarbeidet om konferansen - Barn av v\u00e5r tid Utdanningsdirektoratet, Senter for IKT i utdanningen og de 9 nasjonale sentrene i oppl\u00e6ringen arrangerte den 9.september en felles konferanse om hvordan barnehagen og de nasjonale sentrene kan bidra til at barna f\u00e5r gode l\u00e6rings- og utviklingsmuligheter. (Bildet.) - Senter for IKT i utdanningen holdt foredrag om barnehagesatsingen ved senteret. Det ble ogs\u00e5 delt ut en mengde informasjonsmateriell om hvordan digitale verkt\u00f8y kan koble alle fagomr\u00e5dene sammen.\u00a0Den digitale oppstartspakken Superetterforskerne og IKT-Brille ble revet bort!, sier Elin Dybdal Simensen, som var standansvarlig for senteret. De nasjonale sentrene har alle n\u00f8kkelroller for \u00e5 utvikle kvaliteten i barnehagene og bidro p\u00e5 konferansen ved \u00e5 presentere egne ressurser p\u00e5 hver sine fagomr\u00e5der.", "title": "Nasjonalt sentersamarbeid om ny rammeplan"},
{"date": "09. september 2013", "content": "For deg som er interessert i samanhengen mellom IKT og utdanning: Delta p\u00e5 konferansen L\u00e6ring for framtida 22.- 23.oktober i Oslo. P\u00e5 konferansen L\u00e6ring for framtida gir fleire gode innleiarar deg meir innsikt i temaet digital kompetanse og utdanning. Konferansen er eit samarbeid mellom Senter for IKT i utdanninga og Senter for fremragende l\u00e6rerutdanning (ProTed). G\u00e5 til konferansenettstaden konferanse2013.iktsenteret.no for meir informasjon>> Illustrasjon: Thinkstock", "title": "Meld deg p\u00e5 konferanse om IKT og utdanning!"},
{"date": "09. september 2013", "content": "Mange \u00f8nsker for mer informasjon om elevers og l\u00e6reres gruppetilh\u00f8righet n\u00e5r de logger inn med Feide, for \u00e5 kunne gi mer personlig tilpasning i tjenestene de benytter. Senteret og Feide starter n\u00e5 en pilot for \u00e5 l\u00f8se dette. Skoleeiere og tjenesteleverand\u00f8rer i Feide har uttrykt et sterkt behov for mer informasjon om elevers og l\u00e6reres gruppetilh\u00f8righet n\u00e5r de logger inn med Feide. Dette for \u00e5 kunne gi mer personlig tilpasning i tjenestene de benytter, b\u00e5de gjennom tilpassede brukergrensesnitt og tilgang til digitalt innhold tilpasset de enkelte grupperingene. Tilpassede brukergrensesnitt kan for eksempel v\u00e6re at elever automatisk blir presentert med relevant innhold knyttet til de undervisningsgruppene de er med i n\u00e5r de logger inn hos en innholdsleverand\u00f8r, forlag eller lignende Med samme gruppeinformasjon kan ogs\u00e5 innhold lisensieres til mindre grupper mye enklere enn i dag. Istedenfor \u00e5 kj\u00f8pe innholdet for hele skolen eller trinnet vil det v\u00e6re mulig \u00e5 kj\u00f8pe innhold for en klasse, undervisningsgruppe eller lignende og gi eksklusiv tilgang til disse gruppene. I dag gj\u00f8res slik detaljert lisensiering ofte med manuell administrasjon inne i tjenesten og medf\u00f8rer mye ekstraarbeid b\u00e5de for tjenestene og skoleeierne. Senter for IKT i utdanningen og Feide \u00f8nsker \u00e5 se p\u00e5 mulighetene for overf\u00f8ring av denne typen gruppeinformasjon gjennom Feide, og er p\u00e5 utkikk etter samarbeidspartnere for en pilot. Vi ser for oss opp til ti skoleeiere p\u00e5 forskjellige utdanningsniv\u00e5er og et knippe tjenesteleverand\u00f8rer som alle \u00f8nsker \u00e5 ligge i forkant i utviklingen av digitale tjenester og utnyttelsen av Feide. Mer informasjon om piloten finner du i ressursen \u201dPilot: Gruppeinformasjon i Feide\u201d >> Om dere er interessert i \u00e5 delta, eller har sp\u00f8rsm\u00e5l om dette, ta kontakt med oss p\u00e5 feide@iktsenteret.no innen 4. oktober 2013. Illustrasjonsfoto: Thinkstockphoto", "title": "Invitasjon til pilot: Gruppeinformasjon i Feide"},
{"date": "06. september 2013", "content": "L\u00e6rere som underviser i matematikk og naturfag har en siste sjanse til \u00e5 f\u00e5 delta p\u00e5 h\u00f8stens eTwinning-arrangement. Island og Danmark inviterer eTwinning-l\u00e6rere til arbeidsseminar i november. Reykjavik, 31.10 - 3.11 kan matematikkl\u00e6rere p\u00e5 ungdomstrinnet og i videreg\u00e5ende oppl\u00e6ring f\u00e5 delta p\u00e5 arbeidsseminar. Arbeidsspr\u00e5ket er engelsk. Billund, 20. - 23. november holdes arbeidsseminar for l\u00e6rere i barnehage og grunnskole. Tema er naturfag. Arbeidsspr\u00e5ket er engelsk Alle l\u00e6rere som inviteres f\u00e5r dekket flyreise og konferanseopphold. Skoleeier m\u00e5 dekke andre utgifter som buss/tog og eventuelle vikarutgifter. Deltaker forplikter seg til \u00e5 finne en partner og starte et prosjekt i skole\u00e5ret 2013/14, samt \u00e5 skrive et blogginnlegg fra seminaret. S\u00f8knadsfrist for de siste seminarene er 20. september 2013.\u00a0  . Sp\u00f8rsm\u00e5l kan rettes til Lisbeth K Gregersen - lkg@iktsenteret.no", "title": "Siste plasser p\u00e5 h\u00f8stens eTwinning-konferanser"},
{"date": "02. september 2013", "content": "Et flertall av b\u00e5de elever og l\u00e6rere er sv\u00e6rt positive til l\u00e6ring med digitale l\u00e6ringsressurser. Senter for IKT i utdanningen gjennomf\u00f8rte vinteren og v\u00e5ren 2013 en unders\u00f8kelse blandt elever og l\u00e6rere om tilgjenngeligher, bruk og omfang av digitale l\u00e6ringsresurser. Kartleggingen omfatter fagene naturfag, norsk og samfunnsfag p\u00e5 9. trinn\u00a0 og VG1. - Unders\u00f8kelsene blant elever og l\u00e6rere\u00a0 viser at digitale l\u00e6ringsressurser er i ferd med \u00e5 utligne den tradisjonelle l\u00e6reboka i bruk. For f\u00f8rste gang i en slik unders\u00f8kelse viser resultatene fra et fag (norsk VG1) at et flertall av elevene oppgir at de bruker slike ressurser like mye eller mer enn l\u00e6reboka, forteller \u00d8ystein Nilsen ved senteret. - Til tross for h\u00f8y bruk i gjennomsnittlige tall viser kartleggingen ogs\u00e5 et stort antall elever som sjelden bruker digitale l\u00e6ringsressurser i enkelt fag, noe som kan antyde sv\u00e6rt ulik praksis mellom skoler, klasser eller elever. Et flertall av b\u00e5de elever og l\u00e6rere er sv\u00e6rt positive til bruk og potensiale for l\u00e6ring og \u00f8nsker \u00e5 benytte seg mer av digitale l\u00e6ringsressurser i fagene, legger han til. Kartleggingen viser noe h\u00f8yere bruk i videreg\u00e5ende skole enn i ungdomskolen, men har ikke store utslag mellom fagene p\u00e5 samme trinn, selv om det kan tolkes inn en tendens der naturfag har noe mer bruk. Kartleggingen laster du ned her >> Foto: Thinkstock", "title": "Kartlegging av digitale l\u00e6ringsressurser"},
{"date": "02. september 2013", "content": "Denne uken er det oppstart for Den virtuelle matematikkskolen for de elever som skal ta matematikk p\u00e5 videreg\u00e5ende niv\u00e5 (Matematikk 1T). Forrige uke deltok nettl\u00e6rerne p\u00e5 kurs hos senteret. I alt 17 l\u00e6rere er klare for \u00e5 ta i mot de rundt 350 ungdomsskoleelever som skal delta i denne delen av piloten for \u00e5 pr\u00f8ve ut hvilke undervisningsformer som passer best p\u00e5 nett. Alle nettl\u00e6rerne deltok nylig p\u00e5 et tredagerskurs med n\u00f8dvending oppl\u00e6ringen f\u00f8r oppstart.\u00a0 Fagansvarlig Kjetil Id\u00e5s \u00e5pnet kurset med \u00e5 si at dette blir som \u00e5 krysse Gr\u00f8nland i 1888. L\u00e6rene som skal delta i DVM skal alts\u00e5 v\u00e6re med p\u00e5 noe helt nytt som ingen har gjort f\u00f8r dem. H\u00f8r Elisabeth Engum snakke om DVM p\u00e5 NRK P1 Kvelds\u00e5pent 2.september kl. 20.10 >> Mer st\u00f8tte og mer utfordring Elevene er fordelt p\u00e5 14 klasser og er fra ulike steder i landet. Dette er elever som ikke f\u00e5r nok utfordringer i grunnskolen og som gjennom et nettbasert tilbud f\u00e5r muligheten til ta matematikk p\u00e5 videreg\u00e5ende uavhengig av geografisk avstand. DVM er ogs\u00e5 et ilbud for de elever som har behov for mer st\u00f8tte i undervisningen og her vil DVM v\u00e6re supplement til den vanlige matematikkundervisningen p\u00e5 ungdomstrinnet. For denne gruppen er det oppstart neste uke og det vil v\u00e6re puljevis innrullering av elever fram til slutten av oktober. I alt vil det v\u00e6re 1000 elever som deltar i piloten. Omvendt undervisning Mange av l\u00e6rerene har erfaring med \u00e5 undervise ungdomsskoleelever p\u00e5 h\u00f8yere niv\u00e5 og med nettundervisning, men likevel blir dette annerledes. Klasserommet foreg\u00e5r i Adobe Connect, og de vil bruke verkt\u00f8yer TI-nspire og Geogebra. De vil ha flere skjermer n\u00e5r de underviser, en av dem er en interaktiv skjerm, slik at de kan tegne og forklare som de ellers ville gjort i et klasserom. Det er ikke bare programmene de skal bruke, men det er ogs\u00e5 en helt annen metodikk som. Prinsippene fra \u201d flipped classrom \u201d (omvendt undervisning) er sentrale. Det inneb\u00e6rer det ikke er den typiske timen der l\u00e6rene gjennomg\u00e5r nytt stoff, dette har elevene f\u00e5tt p\u00e5 forh\u00e5nd gjennom blant annet \u00e5 se p\u00e5 undervisningsvideoer. Elevene m\u00e5 m\u00f8te forberedt til timen og tiden i det virtuelle klasserommet brukes mer til probleml\u00f8sning og diskusjon.\u201dFlipped Classrom\u201d er for mange kjent gjennom Kahn Academy . Elisabeth Engum som er en av utviklerne bak DVM er ogs\u00e5 kjent for bruk av denne metoden. Hun forklarer at hovedforskjellene mellom DVM og Kahn Academy er l\u00e6rene. I DVM vil l\u00e6rene spille en viktig rolle og f\u00f8lger opp elevene som i en vanlig klasse. Mange nye sp\u00f8rsm\u00e5l Det stilles\u00a0 store krav til dette nye l\u00e6rerteamet, det er mye \u00e5 sette seg inn i og mange sp\u00f8rsm\u00e5l som dukker opp. Som for eksempel \u201dHva skjer om eksamen i matematikk IT kolliderer med andre eksamener p\u00e5 ungdomstrinnet? Hvordan skal vi f\u00e5 til at undervisningstider som passer for alle elevene? Hvordan skal vi f\u00e5 kontakt med alle elevene n\u00e5r vi bare ser dem som sm\u00e5 bilder p\u00e5 en skjerm?\u201d Dette er bare noen av sp\u00f8rsm\u00e5lene som ble diskutere f\u00f8rste gang det nye kollegiet var samlet. De vil senere kunne m\u00f8tes p\u00e5 en nettkaf\u00e9, nettopp for \u00e5 kunne dr\u00f8fte sp\u00f8rsm\u00e5l og \u00e5 dele erfaringer. Det er mye nytt \u00e5 tenke p\u00e5 n\u00e5r man skal v\u00e6re l\u00e6rere p\u00e5 nett. De skal snakke til elevene via skjerm og dette krever andre ferdigheter hos l\u00e6reren som er vant til \u00e5 g\u00e5 rundt i klasserommet. Derfor kurset Eli Strand fra TV2 alle l\u00e6rene i \u00e5 \u201dv\u00e6re TV-tryne\u201d. Her ble de bevisstgjort p\u00e5 hvordan det er \u00e5 opptre p\u00e5 skjermen. De m\u00e5 for eksempel tenke p\u00e5 alt fra hva slags kl\u00e6r de har p\u00e5 og hvordan man bruker stemmen. L\u00e6rene fikk pr\u00f8ve seg og det ble mye latter i salen. Erfaringene fra dette vil sammenfattes i en rapport\u00a0 av NIFU som skal levers til oppdragsgiver Kunnskapsdepartementet. Vi p\u00e5 senteret \u00f8nsker alle som deltar i DVM lykke til med et spennende undervisnings\u00e5r! Illustrasjonsbildet er faksimile fra artikkel i Aftenposten fredag 30. August (s.14).", "title": "\u00c5pning av Den virtuelle matematikkskolen"},
{"date": "30. august 2013", "content": "Hvordan finne en partner og komme igang med et prosjekt?? Mange l\u00e6rere har startet det nye skole\u00e5ret med et nytt fag p\u00e5 timeplanen - Internasjonalt samarbeid. Den store utfordringen for mange er \u00e5 finne noen\u00a0 i det store utland \u00e5 samarbeide med. eTwinning kan hjelpe b\u00e5de med \u00e5 finne en partner, bidra med prosjektid\u00e9er samt prosjektplanlegging og gjennomf\u00f8ring. Mer enn 200.000 l\u00e6rere er allerede registrert i eTwinning og p\u00e5 let etter en partner. Du kan finne en partner enten ved \u00e5: Registrere deg og bli funnet av en annen S\u00f8ke etter partner ved hjelp av s\u00f8kermotoren i portalen. Det finnes b\u00e5de enkle og mer avanserte s\u00f8k Legge inn en melding p\u00e5 Forum og presentere en kort prosjektid\u00e9. Gj\u00f8r deg selv interessant og f\u00e5 mange svar. Se gjennom meldingene som allerede er lagt inn p\u00e5 Forum og svar p\u00e5 noen som kan virke interessante. S\u00f8k om \u00e5 f\u00e5 delta p\u00e5 ett av de mange kontakt- og arbeidsseminarene som arrangeres rundt om i Europa hvert \u00e5r. H\u00f8sten 2013 - http://iktsenteret.no/aktuelt/invitasjon-til-seminar-hosten-2013 Erfarene norske eTwinning-l\u00e6rere har laget noen prosjektforslag til bruk i valgfaget. Se: http://iktsenteret.no/prosjekter/etwinning under Ressurser.", "title": "Partners\u00f8k for Internasjonalt samarbeid"},
{"date": "27. august 2013", "content": "Velkommen til workshopen \"Skifte kurs?\" for barnehagel\u00e6rerutdannere. Dette er er avsparket for v\u00e5rt arbeid med \u00e5 tilrettelegge for dialog og erfaringsdeling gjennom \u00e5 starte et nasjonalt nettverk for utdanningene. Mange har allerede meldt seg p\u00e5! P\u00e5 workshopen skal vi diskutere gode eksempler om profesjonsfaglig kompetanse \u2013 fra plan til praksis dele erfaringer om utfordringer og flaskehalser kartlegge muligheter for og form p\u00e5 videre nettverkssamarbeid Vi beh\u00f8ver dine erfaringer og innspill i arbeidet, og h\u00e5per du og dine kolleger vil v\u00e6re med p\u00e5 \u00e5 dele erfaringer og skape nye kontakter. I forkant av seminaret vil det ogs\u00e5 bli opprettet et digitalt forum, Digital samlingsstund , hvor man kan fortsette diskusjonene i etterkant av workshopen. Tid og sted Torsdag 26. september, kl. 10 \u2013 16, S enter for IKT i utdanningen, Oslo. P\u00e5melding Sendes til BLUnett@iktsenteret.no Kontakt Monica Jenssen 971 15 137 eller Barbro Hardersen 970 16 044 om du har sp\u00f8rsm\u00e5l", "title": "\"Skifte kurs?\""},
{"date": "26. august 2013", "content": "I en ny miniserie frir Stian Blipp til unge velgeres politiske interesse, gjennom spontane tolkninger av partilederne og deres politikk. Tore Sagen er humorgarantist og agerer som redakt\u00f8r og regiss\u00f8r. \u2018Valgkrampen 2013\u2019 er et lavskuldret intervju med \u00e5tte partiledere, alle gestaltet av Stian Blipp. Her m\u00f8ter han programleder Ratna Elisabet Kamsv\u00e5gs kristiske sp\u00f8rsm\u00e5l med uventet \u00e5penhjertige svar. Innholdet er stort sett seri\u00f8st - innpakningen hele tiden det motsatte. Ideen er \u00e5 lage profiler av de politiske partiene uten innvirkning fra partiorganisasjonen selv, rent bortsett fra at alle partilederne faktisk har l\u00e5nt bort sine egne kl\u00e6r til opptaket G\u00e5 til minstemme.no for \u00e5 se de \u00e5tte episodene i miniserien >> Karakterjam Blipp har forel\u00f8pig ingen lang skuespillererfaring, men kunne likevel ikke la utfordringen st\u00e5 upr\u00f8vd da han ble tilbudt rollen som partilederne. \u2013 \u00c5 spille inn \u00e5tte forskjellige karakterer i \u00e5tte episoder p\u00e5 \u00e5tte timer h\u00f8rtes ut som galskap, men jeg liker gale ideer og kunne ikke si nei, sier han. Ambisjoner om \u00e5 replisere partilederne med h\u00f8y troverdighet har han ikke eller for den del \u00f8nske om \u00e5 g\u00e5 dem i n\u00e6ringen, men blir veldig glad hvis han har klart \u00e5 f\u00e5 i det minste \u00e9n velger ned fra gjerdet. I denne miniserien parodierer Stian Blipp Siv Jensen (Frp), Erna Solberg (H), Trine Skei Grande (V), Knut Arild Hareide (KrF), Liv Signe Navarsete (Sp), statsminister Jens Stoltenberg (Ap), Audun Lysbakken (SV) og Bj\u00f8rnar Moxnes (R) - if\u00f8rt partledernes egne kl\u00e6r. I miniserien \u00abValgkrampen 2013\u00bb blir Stian Blipp (23) stilt til veggs n\u00e5r han tolker partilederne og deres politikk (VG) >> Speed-date Mens Blipp tilf\u00f8rer underholdningsverdi, er Ratna Elisabet Kamsv\u00e5g akademisk alibi i rollen som grillmester. Hun forsikrer at ingen av karakterene slipper unna kritiske sp\u00f8rsm\u00e5l, selv om dette skal v\u00e6re lettbeint sammenliknet med en reell partilederutsp\u00f8rring. \u2013 Det ligger b\u00e5de en type n\u00e6rhet og en \u00e5penbar distanse i det \u00e5 erstatte partilederne med en l\u00f8ssluppen imitasjon, sier hun. Kanskje \u00e5pner dette for en annen bevissthet om partipolitikken fra de som ser p\u00e5. \u2013 Dessuten var det vanskelig \u00e5 si nei til \u00e5 g\u00e5 p\u00e5 partipolitisk speed-date med Stian, legger hun til. Kamsv\u00e5g avslutter n\u00e5 mastergraden sin i retorikk ved Universitetet i Oslo, og \u00f8nsker videre \u00e5 jobbe for \u00e5 formidle den virkelige bredden i faget. Skolevalg og stortingsvalg Filmene er st\u00f8ttet av minstemme.no, et nettsted for l\u00e6ring om demokrati og deltakelse. \u2013 Vi \u00f8nsker \u00e5 skape engasjement for politikk og demokrati blant ungdom, og vi tror Stian Blipps entusiasme i disse filmene er smittsom, sier Vibeke Kl\u00f8vstad ved Senter for IKT i utdanningen. \u2013 Vi vet at mange l\u00e6rere venter p\u00e5 \u00e5 kunne vise disse filmene i undervisningen, konstaterer hun. G\u00e5 til Min stemmes YouTube-kanal>> Min stemme er Kunnskapsdepartementet og Senter for IKT i utdanningens nettportal for undervisning om demokrati og deltakelse og tilbyr faglige ressurser og oppgaver til bruk i barnehage og skole. Blant bidragsyterne er NRK Skole og TV 2 skole.", "title": "Stian Blipp stiller til valg p\u00e5 minstemme.no"},
{"date": "23. august 2013", "content": "Er du opptatt av \u00e5 forst\u00e5 og p\u00e5virke sammenhengen mellom IKT og utdanning? Delta p\u00e5 L\u00e6ring for framtiden 22.- 23. oktober i Oslo G\u00e5 videre til programmet >> P\u00e5 konferansen L\u00e6ring for framtiden vil en rekke gode foredragsholdere gi deg mer innsikt i temaet digital kompetanse og utdanning . Konferansen arrangeres av Senter for IKT i utdanningen i samarbeid med Senter for fremragende l\u00e6rerutdanning (ProTed). Meld deg p\u00e5 her konferanse2013.iktsenteret.no >> Illustrasjonsbilde: Thinkstockphoto", "title": "Invitasjon til konferanse om IKT i utdanningen: L\u00e6ring for framtiden"},
{"date": "21. august 2013", "content": "Her finn du nokre tilr\u00e5dde nettbaserte tenester. IKTplan.no iktplan.no er eit nettbasert verkt\u00f8y som rettleier l\u00e6rarar i \u00e5 utvikle digital kompetanse hj\u00e5 elevane. Tenesta har integrert kompetansem\u00e5la for 1. til 10. trinn og har ulike verkt\u00f8y og vurderingskriterium konkretisert med videoar. Iktplan.no inneheld blant anna l\u00e6rarrettleiingar til alle kompetansem\u00e5l og definerer meistringsniv\u00e5 for elevar og l\u00e6rarar i vurderingsarbeidet. Dubestemmer.no 600 000 elevar og 20 000 l\u00e6rarar har gjennom dei siste \u00e5ra l\u00e6rt meir om nettvett og personvern. Nettstaden er eit samarbeid mellom Senter for IKT i utdanninga, Datatilsynet og Teknologir\u00e5det. eTwinning eTwinning er eit gratis nettbasert tilbod til l\u00e6rarar og elevar i 33 europeiske land. Nettstaden legg til rette for pedagogisk samarbeid mellom skular i ulike land gjennom bruk av ulike digitale medium. eTwinning medverkar ogs\u00e5 til nettverksbygging og kompetanseutvikling innanfor IKT for l\u00e6rarar gjennom online-kurs, diskusjonsgrupper, arbeids- og kontaktseminar og gjennom konkrete oppl\u00e6ringstiltak. Delrett.no Delrett.no er utvikla i samarbeid med Norgesuniversitetet, og er ein l\u00e6ringsressurs tilpassa grunnoppl\u00e6ringa. Tenesta er nettbasert og gjev praktisk oppl\u00e6ring i korleis eleven skal handtere opphavsrett m.m. n\u00e5r dei ferdast p\u00e5 Internett. Minstemme.no For \u00e5 l\u00e6re viktige verdiar som rettferd, ytringsfridom og respekt og i tillegg markere jubileum i 2013 og 2014 knytte til stemmerett og Grunnlova, utviklar senteret Minstemme.no for Kunnskapsdepartementet. Minstemme.no er ein digital, multimedial l\u00e6ringsressurs for alle barnehagar, skuleelevar, l\u00e6rarar og tilsette i landet. Utdanning.no utdanning.no er ei teneste som tilbyr karriererettleiing for alle som ynskjer \u00e5 ta h\u00f8gare utdanning. 5000 utdanningsval og kombinasjonar er sette saman p\u00e5 ein lettfatteleg og oversiktleg m\u00e5te. Tenesta har 1,3 millionar unike brukarar pr. \u00e5r. Senter for IKT i utdanninga har saman med bla. NHO, LO og andre yrkesorganisasjonar kvalitetssikra meir enn 500 yrkesomtalar. Den virtuelle matematikkskolen Senteret har sett i gang prosjektet \u00abDen virtuelle matematikkskolen\u00bb. Her tilbyr dei ungdomsskuleelevar som treng eit supplement til den ordin\u00e6re matematikkundervisninga eksamensf\u00f8rebuande undervisning p\u00e5 Vg1-niv\u00e5, medan elevar som treng spesiell st\u00f8tte for \u00e5 f\u00f8lgje med i undervisninga skal tilbydast tilpassa og spennande innhald. Ovttas.no Senteret har utvikla Ovttas.no i samarbeid med Sametinget. Nettstaden er ein portal og delingsarena som samlar og utviklar samiske digitale l\u00e6remiddel. Nettstaden har per no 1000 bes\u00f8kande kvar m\u00e5nad og blir brukt av l\u00e6rarar som underviser samiske barn og elevar. Feide til grunnoppl\u00e6ringa Senteret har ansvaret for FEIDE til grunnoppl\u00e6ringa Med ein sikker og enkel Feide-login f\u00e5r l\u00e6rarar og elevar tilgang til digitale l\u00e6ringsressursar og h\u00f8ve til tilpassing til den enkelte eleven. Per i dag har 500 000 elevar og l\u00e6rarar i grunnoppl\u00e6ringa Feide-login. Standardisering av l\u00e6ringsteknologi og digitale l\u00e6ringsressursar er eit prioritert tema for senteret. FITS-kurs for IKT-personell Senter for IKT i utdanninga lanserer eigne kurs der IKT-personell i norsk skule har h\u00f8ve til \u00e5 l\u00e6re om god og effektiv IKT-drift. FITS (Framework for ICT Technical Support) handlar om \u00e5 levere IKT-tenester i skulen p\u00e5 ein god m\u00e5te som st\u00f8r opp om behova skulen har. Med FITS skal elevar og l\u00e6rarar oppleve bruken av teknologi i skulen som trygg og tilgjengeleg n\u00e5r dei har behov for han. Utpr\u00f8ving av metodar og verkt\u00f8y i klasserom, nokre d\u00f8me: Rom for l\u00e6ring Ved senterets hovudkontor i Troms\u00f8 er det etablert eit moderne l\u00e6ringsrom som eit d\u00f8me p\u00e5 design av l\u00e6ringsarenaer med bruk av IKT. Rommet blir brukt som ein arena for etableringa av eit nordnorsk nettverk der barnehagar, skular og l\u00e6rarutdanningar i samarbeid med senteret utviklar og pr\u00f8ver ut bruk av IKT i leik, l\u00e6ring og undervisning. M\u00e5lsetnadene med etableringa er \u00e5 utvikle d\u00f8me p\u00e5 bruk IKT i undervisninga og kommunikasjonsl\u00f8ysingar som gjev meirverdi til barnehagar, skular og l\u00e6rarutdannarar. Rommet vart i 2011-2012 bes\u00f8kt av 3000 akt\u00f8rar fr\u00e5 utdanningssektoren. Praksisblogg I samanheng med Rom for l\u00e6ring deler tilsette i barnehagar, skular, l\u00e6rarutdanningar og studentar i l\u00e6rarutdanningar praksisd\u00f8ma sine. Bidraga viser god pedagogisk praksis knytt til bruk av ulike digitale verkt\u00f8y og ressursar, men ogs\u00e5 utfordringar og barrierar i slik bruk. Bloggen utgjer eit viktig vindauge inn i kvardagen i praksisfeltet n\u00e5r det gjeld IKT-bruk i utdanningane. iTEC I det europeiske prosjektet iTEC (Innovative Technologies for Engaging Classrooms) utforskar senteret korleis teknologi kan brukast effektivt og verknadsfullt av b\u00e5de elevar og l\u00e6rarar, og s\u00f8kjer \u00e5 definere innretning av klasseromma for framtida. iTEC tek utgangspunkt i dagens teknologiske utrustning i skulane, og legg vekt p\u00e5 utvikling, utpr\u00f8ving og spreiing av undervisningsopplegg som utviklar praksis i klasseromma. Illustrasjonsfoto: Thinkstockphoto", "title": "Nokre av senterets tenester til skulane"},
{"date": "14. august 2013", "content": "Turg\u00e5arar og turistar langs kyststien i R\u00e5de kommune har i sommar nytta smarttelefonar for \u00e5 lese elevars digitale forteljingar om lokal natur og historie. Prosjektet \"Ein teknologisk kunnskapsvandring langs kyststien ved Saltnes\" har blitt gjennomf\u00f8rd som ein pilot i det europeiske prosjektet iTEC (Innovative Technologies for an Engaging Classroom), som IKT-senteret koordinerar i Noreg. Elevane som har laga forteljingane kjem fr\u00e5 5., 6. og 7. trinn p\u00e5 Spetalen skule, og dei har jobba i naturfag, historie og norsk. Teknologi som QR-kodar, GPS, Padlet, YouTube og PhotoStory har vorte brukt i prosjektet. Kyststien er eit nettverk av skilta turstiar langs Oslofjorden, i fleire fylke. Men stien ved Saltnes i R\u00e5de er den fyrste der elevar har bidratt med innhald. Dei digitale forteljingane er samla p\u00e5 ein prosjektblogg Spetalen skule har oppretta saman med R\u00f8yse skule. Fleire klasser p\u00e5 R\u00f8yse skule i Hole kommune har ogs\u00e5 gjort iTEC-pilot med det lokale Moestjernet som utgangspunkt. L\u00e6rar Hilde \u00d8en har lang erfaring med samarbeid mellom skuler gjennom eTwinning, og jobbar m\u00e5lbevisst med \u00e5 f\u00e5 elevar til \u00e5 produsere og presentere for publikum utanfor klasserommet. \u00d8en har ogs\u00e5 f\u00e5tt leinga ved skulen og representanter for kommunen involvert, slik at skulen kunne f\u00e5 noko st\u00f8tte til \u00e5 produsere permanente skilt som t\u00e5ler ein st\u00f8yt. Ho fortel at elevane var sv\u00e6rt ivrige etter \u00e5 bidra. - Dei blei langt meir bevisst p\u00e5 lokalmilj\u00f8et og lokal historie gjennom arbeidet med kyststien, og blei veldig motiverte av \u00e5 g\u00e5 opp l\u00f8ypa og samle informasjon undervegs, og p\u00e5 nettet. Det har ogs\u00e5 vore sv\u00e6rt verdifullt for oss \u00e5 jobbe saman med R\u00f8yse skole, slik at det har vore muleg \u00e5 dele erfaringar og diskutere kva slags teknologiske l\u00f8ysningar som ville fungere best, fortel \u00d8en. Sj\u00e5 videoreportasje i Moss avis fr\u00e5 lanseringa, med intervjuer av 5. klassinger som fortel om prosjektet. Om din skule ynskjer \u00e5 delta, eller om du vil ha meir informasjon om iTEC, kan du ta kontakt med J\u00f8rund H\u00f8ie Skaug.", "title": "Digital kyststi lansert av Spetalen skule"},
{"date": "14. august 2013", "content": "Invitasjon til de siste kontakt- og arbeidsseminarene i 2013. Thessaloniki, Hellas i oktober Den 3.-5. oktober arrangeres det kontaktseminar for barnehagel\u00e6rere med barn i alderen 4- 6 \u00e5r. Tema er Kindergarten teachers creative collaborative activities . Konferansen vil foreg\u00e5 p\u00e5 engelsk. Stockholm, Sverige i oktober 10.-12. oktober arrangeres arbeidsseminar i Stockholm. M\u00e5lgruppen er l\u00e6rere med elever i aldersgruppen 13-19 \u00e5r . Temaet\u00a0 er The European Citisenship .Arbeidsspr\u00e5k er engelsk. Montpellier, Frankrike i november 15. - 17. november er det kontaktm\u00f8te for spr\u00e5kl\u00e6rere p\u00e5 ungdomsskolen og videreg\u00e5ende oppl\u00e6ring. Arbeidsspr\u00e5k er engelsk. Temaet er How culture can reinforce language teaching. How to evaluate culture in this matter? Arbeidsspr\u00e5k er engelsk. S\u00e3o Jo\u00e3o da Madeira, Portugal\u00a0 i november Den 14. - 16. november vil Digital citizenship and education vil v\u00e6re tema p\u00e5 kontaktseminaret. M\u00e5lgruppe er l\u00e6rere med elever i alderen 12 - 17 \u00e5r . Arbeidsspr\u00e5k er engelsk. Alle l\u00e6rere som inviteres f\u00e5r dekket flyreise og konferanseopphold. Skoleeier m\u00e5 dekke eventuelle andre utgifter som buss/tog og eventuelle vikarutgifter. Deltaker forplikter seg til \u00e5 finne en partner og starte et prosjekt i skole\u00e5ret 2013/14, samt \u00e5 skrive et blogginnlegg fra seminaret. S\u00f8knadsfrist for de fire siste seminarene er 1. september 2013 . Seminaret for barnehagel\u00e6rere har frist 4.september. Fyll ut skjemaet under og send inn. Sp\u00f8rsm\u00e5l kan rettes til Lisbeth K Gregersen - lkg@iktsenteret.no", "title": "Invitasjon til seminar h\u00f8sten 2013"},
{"date": "13. august 2013", "content": "- Vi vet at mange \u00f8nsker tips om hvordan de skal benytte seg av IKT i undervisning og l\u00e6ring. I denne veilederen finner du helt konkrete tips fra drevne l\u00e6rere om nettopp dette. Det sa Kunnskapsminister Kristin Halvorsen da hun i dag sammen med Senter for IKT i utdanningen lanserte \u201cVeileder for klasseledelse i teknologirike omgivelser\u201d i Troms\u00f8. - Vi h\u00e5per at veilderen kan bidra til \u00e5 b\u00e5de \u00f8ke kompetansen og inspirere l\u00e6rere til \u00e5 ta i bruk IKT i undervisningen, sa Halvorsen. Veilederen er et bestillingverk fra Kunnskapsdepartementet, og er utarbeidet av Senter for IKT i utdanningen sammen med erfarne l\u00e6rere som har pr\u00f8vd ut gode eksempler p\u00e5 bruk av IKT. R\u00e5d om hvordan nyttiggj\u00f8re seg av IKT 8 av 10 elever i videreg\u00e5ende skole (VG2) mener at teknologien er med p\u00e5 \u00e5 \u00f8ke deres l\u00e6relyst og at det \u00f8ker utbytte p\u00e5 l\u00e6ring. Samtidig sier 5 av 10 elever at de bruker mer tid p\u00e5 ikke-faglige ting i undervisningen. Det viser ferske og upubliserte tall fra Monitor 2013, en unders\u00f8kelse som omhandler bruk av IKT i skolen. - Unders\u00f8kelsen viser at ungdom ser stor nytte av bruk av IKT i undervisning, men samtidig sier de at de lar seg forstyrre av det. I veilederen er det r\u00e5d \u00e5 f\u00e5 om hvordan en kan nyttiggj\u00f8re seg av IKT i undervisningen og mange forslag til hvordan man kan g\u00e5 fram for en spennende og variert undervisning ved bruk av IKT. Struktur, forutsigbarhet, rammer og forventninger er viktig ogs\u00e5 n\u00e5r det kommer til bruk av IKT i undervisningen, sa Halvorsen. Veilederen (versjon 1.0) lastes ned fra v\u00e5r kunnskapsbase >> Veilederen sendes ut i papirform til alle landets skoler i september. Foto: Lars \u00c5ke Andersen", "title": "Kunnskapsministeren lanserte veileder"},
{"date": "12. august 2013", "content": "Nordisk institutt for innovasjon, forskning og utdanning, NIFU, har f\u00e5tt i oppdrag \u00e5 evaluere piloten til Den virtuelle matematikkskolen (DVM). Evalueringen startet opp juni 2013 og avsluttes i juni 2014. I evalueringsarbeidet vil de fleste som p\u00e5 ulike vis er involvert\u00a0 i DVM\u00a0 (nettl\u00e6rere, kontaktl\u00e6rere, elever, skoleledere med flere) bli forespurt om \u00e5 stille til intervju, besvare sp\u00f8rreunders\u00f8kelser eller f\u00e5 bes\u00f8k av NIFU. NIFU er et forskningsinstitutt som i all hovedsak arbeider med forskning knyttet til utdanning, forskning og innovasjon, det er ca. 70 ansatte og har kontorer i Oslo. Evalueringen av DVM gjennomf\u00f8res av seniorforskerne J\u00f8rgen Sjaastad og Cathrine T\u00f8mte, sistnevnte er prosjektleder og kan kontaktes dersom det skulle v\u00e6re sp\u00f8rsm\u00e5l eller annet, p\u00e5 e-post cathrine@nifu.no Kort om evaluatorene: J\u00f8rgen Sjaastad har master i matematikk og doktorgrad i realfagdidaktikk. Gjennom flere \u00e5r har han hatt ulike roller tilknyttet et mentorprogram i matematikk (ENT3R), f\u00f8rst som mentor og medlem av ledergruppen, deretter med oppl\u00e6ringsansvar og kursholder for nye mentorer. I doktorgradsarbeidet forsket Sjaastad p\u00e5 hvordan mentorene i ENT3R var med p\u00e5 \u00e5 endre deltakernes ferdigheter og holdninger til matematikk, noe som har gitt han bred kunnskap om holdninger og motivasjon generelt og utviklingen av matematikkferdigheter spesielt. Sjaastad har bred forskningsmetodisk kompetanse, med spesialisering innen kvantitative metoder og sp\u00f8rreskjemadata. Cathrine T\u00f8mte har gjennom flere \u00e5r arbeidet med digital kompetanse, IKT og l\u00e6ring, nettbasert l\u00e6ring samt bruk av- og kommunikasjon gjennom IKT-st\u00f8ttet samarbeid, b\u00e5de nasjonalt og internasjonalt, sist gjennom prosjektene Nettskolen Nordland (2012) og et f\u00f8lgeforskningsoppdrag om et nettbasert grunnskolel\u00e6rerutdanningstilbud ved en av landets h\u00f8gskoler (publiseres september 2013). T\u00f8mte har dessuten v\u00e6rt engasjert i OECD-prosjektet New Millennium Learners, der hun ledet de norske bidragene til OECD-studiene Are the New Millenium Learners Making the Grade? og ICT in Teacher Education .. T\u00f8mte er Dr.Art fra NTNU og skrev avhandling om digital kommunikasjon i Statoil.", "title": "Evaluering av DVM"},
{"date": "08. august 2013", "content": "Til h\u00f8sten starter utpr\u00f8vingen av Den virtuelle matematikkskolen. Mange elever er p\u00e5meldte, men enn\u00e5 er det ledige plasser i enkelte fylker for elever i ungdomsskolen som \u00f8nsker \u00e5 ta matematikk p\u00e5 videreg\u00e5ende niv\u00e5. Den virtuelle matematikkskolen er et helt unikt tilbud som utnytter teknologien for \u00e5 gi tilpasset undervisning uavhengig av geografisk bosted. 12 fylker deltar i prosjektet og tilbyr elever \u00e5 ta Matematikk 1T p\u00e5 videreg\u00e5ende, mens de g\u00e5r p\u00e5 ungdomsskolen. I Finnmark, Troms, Nordland, S\u00f8r-Tr\u00f8ndelag, M\u00f8re og Romsdal, Vestfold og Oppland er det fremdeles ledige plasser. Kontakt din skole om du kjenner til elever som har sterke prestasjoner i matematikk og er modne for mer faglige utfordringer enn det de f\u00e5r i grunnskolen. Du kan ogs\u00e5 henvende deg direkte til oss p\u00e5 e-post: dvminfo@iktsenteret.no DVM har ogs\u00e5 et tilbud til elever som strever med matematikk og som har behov for ekstra st\u00f8tte og motivasjon til \u00e5 arbeide med faget. Disse kursene er allerede fulltegnet. For mer informasjon om DVM: Hva er DVM? Hvordan er det \u00e5 v\u00e6re elev i DVM, 1T matematikk? Hvordan er det \u00e5 v\u00e6re nettl\u00e6rer i DVM, 1T matematikk? Ofte stilte sp\u00f8rsm\u00e5l (FAQ )", "title": "Ledige plasser: Den virtuelle matematikkskolen"},
{"date": "10. juli 2013", "content": "Skal du sette opp kravspesifikasjon for anskaffelse av digitale l\u00e6ringsplattformer eller digitale l\u00e6ringsressurser? Her kan du laste ned en veileder. - Vi \u00f8nsker \u00e5 gj\u00f8re det enklere \u00e5 lage gode kravspesifikasjoner, og har derfor laget en mal som skal bidra til \u00f8kt effektivitet og bedre kvalitet i anskaffelsesprosessen, forteller Anna Borg ved Senter for IKT i utdanningen. En god kravspesifikasjon skal sikre at man f\u00e5r det man har behov for. - \u00c5 lage gode kravspesifikasjoner kan v\u00e6re en utfordring, og ofte har man begrenset med tid i prosjekter. N\u00e5r skoleeiere skal beskrive krav til anskaffelser, kan en slik verkt\u00f8ykasse v\u00e6re sv\u00e6rt nyttig. Et levende dokument En ideell kravspesifikasjon er utfyllende, gjennomtenkt, entydig og s\u00e5 forst\u00e5elig at hvilken som helst leverand\u00f8r skal kunne lage det den beskriver. - Systemutvikling er en p\u00e5g\u00e5ende prosess der brukere og leverand\u00f8rer l\u00e6rer av hverandre underveis. Dette gj\u00f8r at kvaliteten p\u00e5 leveransen er sterkt forankret i kravspesifikasjonen, sier Borg. Kravene er en del av grunnlaget for konkurransen, og ogs\u00e5 det viktigste verkt\u00f8yet i kommunikasjonen mellom oppdragsgiver og leverad\u00f8r. - Kravspesifikasjonen b\u00f8r v\u00e6re et levende dokument, et dokument som brukes under hele implementeringsprosjektet. Den kan brukes til \u00e5 administrere anskaffelsen, til \u00e5 f\u00f8lge med p\u00e5 at leveransen holder m\u00e5l og til \u00e5 h\u00e5ndtere endringer, sier Borg. Grunnlag for godkjenning av leveranser Kravspesifikasjonen er ogs\u00e5 grunnlaget for godkjenning av leveranser. Godkjenningstester verifiserer at l\u00f8sningen tilfredsstiller kravene. - Et informasjonssystem har ingen verdi i seg selv. Verdien ligger i at det gj\u00f8r det mulig \u00e5 arbeide bedre. S\u00e5 lenge det ikke er snakk om et rent IT-drevet systemskifte, b\u00f8r derfor et IT-implementeringsprosjekt inng\u00e5 som en del i et st\u00f8rre endringsprogram, der man ogs\u00e5 ser p\u00e5 utvikling av organisasjonen for \u00e5 oppn\u00e5 \u00f8nskede resultater, sier Borg. G\u00e5 til veileder for kravspesifikasjon>> Illustrasjonsbilde: Thinkstock", "title": "Ny verkt\u00f8ykasse: Veileder for kravspesifikasjon"},
{"date": "01. juli 2013", "content": "I samarbeid med Senter for framifr\u00e5 l\u00e6rarutdanning (ProTed), arrangerer Senter for IKT i utdanninga ein nasjonal konferanse fr\u00e5 22. til 23. oktober 2013. Digitalisering av utdanning er i ferd med \u00e5 endre leik, l\u00e6ring og undervisning fr\u00e5 barnehage til h\u00f8gare utdanning. - Vi \u00f8nskjer med den nasjonale konferansen v\u00e5r \u00e5 skape ein m\u00f8teplass for deg som er oppteken av \u00e5 forst\u00e5 og p\u00e5verke samanhengen mellom IKT og utdanning, seier direkt\u00f8r Trond Ingebretsen ved Senter for IKT i utdanninga. Meld deg p\u00e5 konferansen \"L\u00e6ring for framtida\" her. P\u00e5meldingsfrist er 10. oktober >> G\u00e5 til nettstededet for konferansen. >>", "title": "Invitasjon til konferanse: L\u00e6ring for framtida"},
{"date": "28. juni 2013", "content": "Ovttas.no skal fra 1. juli driftas av Senter for samisk i oppl\u00e6ringa. Avdelingsdirekt\u00f8r ved Senter for IKT i utdanninga, Mona Mathisen, er glad for at tenesten no er sikra permanent drift. Bilde: Avdelingsdirekt\u00f8r ved Senter for IKT i utdanninga Mona Mathisen (t.h) gratulerer leiar for Senter for samisk i oppl\u00e6ringa, Lisa Baal. Foto: Elisabeth B\u00e6kken Ovttas-Aktan-Aktesne har vorte utvikla i eit tett samarbeid mellom Senter for IKT i utdanninga og Sametinget. I prosjektperioden fra 2010 til 2013 er det utvikla: nettportal med oversikt over samiske l\u00e6ringsressursar delingsarena for deling av l\u00e6ringsressursar produsert av barnehageansatte, l\u00e6rarar\u00a0og andre l\u00e6remiddelprodusentar produksjonsverkt\u00f8y for utvikling av\u00a0digitale l\u00e6ringsressursar Tenesten finnast p\u00e5 tre samiske spr\u00e5k og p\u00e5 bokm\u00e5l. Den permanente drifta av nettportalen blir flytta til Senter for samisk i oppl\u00e6ringa 1. juli 2013, og dette vart offisielt markert p\u00e5 Diehtosiida i Kautokeino torsdag 27. juni. Senter for IKT i utdanninga har utvikla den tekniske l\u00f8ysinga til tenesten, og avdelingsdirekt\u00f8r ved IKT-senteret, Mona Mathisen er glad for at tenesten er sikra permanent drift. - Eg \u00f8nsker Senter for samisk i oppl\u00e6ringa lykke til med drift av ovttas.no i framtida, og er sikker p\u00e5 at dei vil vidareutvikla tenesten slik at han framleis vil vere til nytte for l\u00e6rarar og barnehagel\u00e6rarar. Bes\u00f8k Ovttas-Aktan-Aktesne: ovttas.no", "title": "Samisk l\u00e6remiddelteneste sikra permanent drift"},
{"date": "27. juni 2013", "content": "I 12 fylkeskommuner f\u00e5r elever p\u00e5 ungdomstrinnet mulighet \u00e5 ta matematikk p\u00e5 h\u00f8yere niv\u00e5 gjennom Den virtuelle matematikkskolen. - Den virtuelle matematikkskolen (DVM) er ett nytt konsept der teknologiens muligheter benyttes i undervisningen, sier prosjektleder Frode L\u00f8bersli ved Senter for IKT i utdanningen. DVM er en nettbasert virtuell skole som tilbys b\u00e5de til ungdomsskolelever med behov for st\u00f8rre utfordringer og til elever som har behov for mer st\u00f8tte i faget. Til h\u00f8sten skal DVM pr\u00f8ves ut av elever i 12 fylker. - I utpr\u00f8vingen av DVM vil 1000 ungdomsskoleelever delta p\u00e5 landsbasis. Ca 300 av dem f\u00e5r tilbud om \u00e5 ta matematikk p\u00e5 videreg\u00e5ende niv\u00e5, sier L\u00f8bersli. I DVM jobber elevene i sitt eget tempo, de kan stoppe, spole tilbake eller se en film flere ganger. Denne m\u00e5ten \u00e5 jobbe p\u00e5 frigj\u00f8r tid i klasserommet til \u00e5 veilede elevene og gir muligheter for mer aktivitet og diskusjoner sammen. Ungdomsskoleelever kan ta matematikk p\u00e5 videreg\u00e5ende niv\u00e5 De elevene som tar matematikk p\u00e5 videreg\u00e5ende, f\u00f8lger undervisningen p\u00e5 DVM via internett. - Dette gir en unik mulighet \u00e5 m\u00f8te medelever i samme situasjon uavhengig av geografisk avstand. Elevene f\u00e5r ogs\u00e5 tilgang til l\u00e6rere og veiledere, sier L\u00f8bersli. Annerledes og motiverende tiln\u00e6rming - Dette har v\u00e6rt et kjempeg\u00f8y og annerledes opplegg. Jeg f\u00e5r mer lyst til \u00e5 l\u00e6re, sier elev som har pr\u00f8vd DVM i en tidlig uttesting. I DVM brukes blant annet en pedagogisk tiln\u00e6rming som er basert p\u00e5 \u201domvendt undervisning\u201d, ogs\u00e5 kalt \u201cFlipped classroom\u201d.\u00a0 Det vil si at elevene hver for seg gjennomg\u00e5r nytt fagstoff i for eksempel videoforelesninger, \u201cmatematikkquizer\u201d og praktiske eksempler f\u00f8r de m\u00f8ter medelever og nettl\u00e6rer for \u00e5 forst\u00e5 og bruke teoriene sammen med medelever. - Du kan bestemme selv hva du trenger \u00e5 gjennomg\u00e5 grundigere. Denne formen for undervisning hjalp meg \u00e5 forst\u00e5 sammenhengen bedre, forteller en annen elev som har v\u00e6rt med i tidlig uttesting av DVM. Ungdomsskoleelever i DVM som tar matematikk p\u00e5 videreg\u00e5ende, f\u00e5r tilgang til 100 digitale leksjoner av h\u00f8y kvalitet. I tillegg benyttes digitale l\u00e6ringsressurser og moderne matematikkprogrammer. Det er viktig \u00e5 presisere at DVM ikke er en l\u00e6ringsressurs, men en skole, sier L\u00f8bersli. Er du interessert i \u00e5 delta som elev eller kjenner en elev som \u00f8nsker \u00e5 delta? Ta kontakt med din skole! Disse fylkene tilbyr DVM : Buskerud, Vestfold, Hedmark, Rogaland, Hordaland, M\u00f8re og Romsdal, Nord Tr\u00f8ndelag, S\u00f8r Tr\u00f8ndelag, Oppland, Troms, Nordland og Finnmark. For elever som skal ta matematikk p\u00e5 viderg\u00e5ende niv\u00e5, tilbys en klasse med ca. 25 plasser i hvert av fylkene, utenom Hedmark der det er to klasser og i Vestfold der det er ca. 50 plasser for elever i Horten kommune. Fakta: Hvem kan delta i DVM? Det er ungdomsskoleelever med karakteren 6 eller en sterk 5-er i matematikk som blir tilbudt plass i denne delen av utpr\u00f8vingen. M\u00e5let er at elevene skal f\u00e5 standpunkt- og eksamenskarakter i kurset \u201dMatematikk 1T\u201d sommeren 2014. Det er elevens matematikkl\u00e6rer p\u00e5 ungdomstrinnet i samarbeid med foresatte som melder eleven opp til fag p\u00e5 videreg\u00e5ende niv\u00e5. Den andre gruppen elever er dem som har behov for mer st\u00f8tte i matematikk. For disse elevene vil DVM v\u00e6re et supplement til den vanlige matematikkundervisning p\u00e5 ungdomstrinnet.\u00a0 Det har v\u00e6rt stor interesse for deltakelse i denne delen av utpr\u00f8vingen, og er derfor allerede fulltegnet. Foto: Thinkstockphoto og Morten Eckersberg G\u00e5 til artikkelen L\u00f8ser du ligninga? om denne piloten.", "title": "Virtuell matematikkskole s\u00f8ker ungdomsskoleelever"},
{"date": "25. juni 2013", "content": "Oslo kommune har innf\u00f8rt Feide i alle grunnskular og vidareg\u00e5ande skular. Dermed er alle offentlege vidareg\u00e5ande skular no med i Feide. Med Feide (\u00abFelles Elektronisk IDEntitet\u00bb) kan elevar og l\u00e6rarar logge seg p\u00e5 ulike digitale tenester med same brukarnamn og passord. - Betydninga av at dei vidareg\u00e5ande skulane i Oslo, og dermed alle dei offentlege vidareg\u00e5ande skular i landet, er Feide-godkjent, er stor. Tenesteleverand\u00f8rane har no berre ei p\u00e5loggingsteneste til alle vidareg\u00e5ande skular \u00e5 halde seg til, som igjen vil stimulere til at enda fleire tenester med Feide-p\u00e5logging blir utvikla, seier Trond Ingebretsen, direkt\u00f8r ved Senter for IKT i utdanninga. Alle elevar og l\u00e6rarar i vidareg\u00e5ande skule i Noreg har no f\u00e5tt eigen Feide-identitet for sikker identifisering i utdanningssektoren. Eitt brukarnamn og passord Som Feide-brukar registrerer du deg berre ein gong for alle; p\u00e5 offentlege og private skular og p\u00e5 universitetet eller p\u00e5 h\u00f8gskulen. Basert p\u00e5 opplysningar fr\u00e5 kommunen om elevar og tilsette i skulen, f\u00e5r alle ein elektronisk identitet, ein s\u00e5kalla Feide-identitet. Denne identiteten kan elevar og tilsette bruke til \u00e5 legitimere seg overfor ulike digitale tenester, nettstader, portalar, bibliotek og andre tenester for utdanningssektoren. - Vi p\u00e5 Senter for IKT i utdanninga har ansvar for utrulling av Feide til grunnoppl\u00e6ringa, og i l\u00f8pet av 2013 reknar vi med at meir enn 75\u00a0 prosent av elevane i heile landet har f\u00e5tt Feide-identitet, seier Ingebretsen. Fakta om Feide Feide er Kunnskapsdepartementets l\u00f8ysing for sikker identifisering av elevar og l\u00e6rarar. Med Feide f\u00e5r elevar tilgang til nettbaserte tenester med eitt brukarnamn og passord. Feide varetek brukarane sitt personvernet til brukarane og er med p\u00e5 \u00e5 sikre at personopplysningar blir behandla trygt og i samsvar med lova. Ved \u00e5 innf\u00f8re Feide har ogs\u00e5 fylka f\u00e5tt p\u00e5 plass ei god identitetsforvaltning. Her finn du ei liste med alle tenester som no nyttar seg av Feide-p\u00e5logging. I dag er det 72 tenester med Feide-p\u00e5logging tilgjengelege for grunnoppl\u00e6ringa. Feide-identiteten gjer det mogeleg \u00e5 betre kvaliteten p\u00e5 tenester ved at ein kan rette tenestene direkte mot ulike brukargrupper. Kven du er, og kva for ei rolle du har i skulen, bestemmer kva du f\u00e5r tilgang til: Elever, l\u00e6rarar, rektorar og f\u00f8resette har ulike rollar og har dermed ulik tilgang til tenester. Foto: GT", "title": "Alle vidareg\u00e5ande skular med i Feide"},
{"date": "21. juni 2013", "content": "Senter for IKT i utdanningen lyser n\u00e5 ut 4.2 mill kroner for \u00e5 st\u00f8tte innf\u00f8ringen av Feide i grunnskolen. Mer informasjon om utlysningen>> S\u00f8knadsskjema>> Kommuner og kommunesamarbeid som er i oppstarten av \u00e5 innf\u00f8re Feide, eller som har etablert innf\u00f8ringsprosjekt for Feide, kan n\u00e5 s\u00f8ke senteret om midler. Tilskuddet kan dekke kommende investeringer i utstyr og eller l\u00f8sninger som er n\u00f8dvendige for \u00e5 f\u00e5 Feide p\u00e5 plass, eller prosjektledelse for implementeringsarbeidet: - Feide er en viktig nasjonal felleskomponent som stimulerer til utvikling av digitale l\u00e6remidler, forenkler distribusjonen og gj\u00f8r skoleeiers hverdag enklere. Det er derfor viktig at alle skoler blir tilknyttet Feide s\u00e5 snart som mulig, sier direkt\u00f8r Trond Ingebretsen ved Senter for IKT i utdanningen. Tilskuddsordningen vil gi st\u00f8tte p\u00e5 70.000 kr pr. kommune som f\u00e5r innvilget tilskudd. Samarbeid mellom flere skoleeiere mottar 70.000 kr pr skoleeier, uten avkortning, og vil prioriteres i utvelgelsen. S\u00f8knadsfrist: 20.8.2013 Ta kontakt med oss p\u00e5 feide@iktsenteret.no om du lurer p\u00e5 noe!>> Fakta om Feide Felles Elektronisk IDEntitet (Feide) er Kunnskapsdepartementets valgte l\u00f8sning for sikker identifisering i utdanningssektoren. Feide er allerede innf\u00f8rt i n\u00e6rmere 200 kommuner. Les mer om Feide p\u00e5 feide.iktsenteret.no.>> Foto: Lars \u00c5ke Andersen", "title": "Utlysning av midler for innf\u00f8ring av Feide"},
{"date": "20. juni 2013", "content": "Velkommen til workshop om profesjonsfaglig digital kompetanse i ny barnehagel\u00e6rerutdanning Til studieleder og andre ved barnehagel\u00e6rerutdanningen: Invitasjon til workshop om digital kompetanse i ny barnehagel\u00e6rerutdanning Med et forprosjekt h\u00f8sten 2013 \u00f8nsker vi \u00e5 kartlegge kunnskap, behov og utfordringer ved implementering av \u00e5 gi studenter erfaring med digitale verkt\u00f8y i en profesjonssammenheng. Vi \u00f8nsker ogs\u00e5 \u00e5 lokalisere de f\u00f8rste deltakere i det videre nettverksarbeidet. Deltakerne i nettverket vil selv v\u00e6re sentrale for \u00e5 konkretisere profesjonsfaglig digital kompetanse og utvikle konkrete studietilbud, og systematisk dele erfaringer p\u00e5 regionalt og nasjonalt plan. Senteret \u00f8nsker \u00e5 samle og st\u00f8tte utdanningene i implementeringen av den nye rammeplanen gjennom \u00e5 tilrettelegge for erfaringsutveksling og kompetansebygging i fagmilj\u00f8ene. Som en del av kartleggingsarbeidet i forprosjektet, og som en start p\u00e5 nettverksbyggingen, arrangerer vi en praktisk workshop. Klikk her for den nye forskriften om rammeplan for barnehagel\u00e6rerutdanning.>> Hva: Workshop om profesjonsfaglig digital kompetanse i ny barnehagel\u00e6rerutdanning. Hvor: Senter for IKT i utdanningen, Fritjof Nansens plass 7, 6. etasje, Oslo. N\u00e5r : 26. september fra 10:00 til 16:00. Pris: Deltakelse i workshopen er kostnadsfri, men deltakerne bekoster i utgangspunktet selv reise og opphold. P\u00e5melding (og sp\u00f8rsm\u00e5l) sendes til BLUnett@iktsenteret.no f\u00f8r 31. august. Bakgrunn for forprosjekt og workshop Den nye forskriften om rammeplan for barnehagel\u00e6rerutdanning (FOR 2012-06-04 nr 475) sl\u00e5r fast at en tverrfaglig tiln\u00e6rming til digital kompetanse blir en sentral oppgave for barnehageutdanninga i framtiden. Nasjonale retningslinjer for barnehageutdanninga spesifiserer dette blant annet som et krav i kapittel 4.2 om Arbeidsformer og vurderingsformer at: Studentane skal \u00f8vast i b\u00e5de munnleg, skriftleg (bokm\u00e5l og nynorsk) og praktisk framstilling, og skal f\u00e5 erfaring i med \u00e5 nytte digitale verkt\u00f8y i en profesjonssamanheng. Samtidig adresserer de nye l\u00e6ringsutbytteformuleringene p\u00e5 forskriftsniv\u00e5 og i nasjonale retningslinjer for kunnskapsomr\u00e5dene, institusjonene i oppgave \u00e5 utvikle l\u00e6ringsutbytteformuleringer p\u00e5 programniv\u00e5. I kunnskapsomr\u00e5det Barns utvikling, lek, og l\u00e6ring (kap 4.1) skal blant annet studenten ha: kunnskap om ulike pedagogiske og digitale verkt\u00f8ys betydning for \u00e5 fremme barns lek og l\u00e6ring og hvordan disse kan brukes kreativt og kritisk. M\u00e5l med workshopen: Diskutere innhold i profesjonsfaglig digital kompetanse. Hvor fins de gode eksemplene? Belyse utfordringer med implementering av profesjonsfaglig digital kompetanse i fagplaner og praksis. Kartlegge muligheter for nettverkssamarbeid hvem som b\u00f8r delta i nettverket. Kontakt oss P\u00e5melding skjer til koordinator Cecilie Stranger-Thorsen p\u00e5 epost: BLUnett@iktsenteret.no f\u00f8r 31. august. (V\u00e5r ref: 2013/82.) Ved ytterligere sp\u00f8rsm\u00e5l om prosjektet, ta kontakt med prosjektleder Barbro Hardersen, telefon 970 16 044 (etter 12. august). Foto: Lars \u00c5ke Andersen", "title": "Ny IKT-satsing for ny barnehagel\u00e6rerutdanning"},
{"date": "18. juni 2013", "content": "Ny rapport viser at ungdom \u00f8nsker at veiledningen skal foreg\u00e5 p\u00e5 nett og v\u00e6re mer tilgjengelig enn i skoletiden. - Tilgang p\u00e5 lett tilgjengelige nettveiledningstjenester gj\u00f8r elevene bedre rustet i \u00e5 ta riktige utdanningsvalg, sier direkt\u00f8r Trond Ingebretsen ved Senter for IKT i utdanningen. Trygge og riktige valg er ett av flere tiltak som kan v\u00e6re med p\u00e5 \u00e5 forebygge frafall viser evalueringen av prosjektet Nettveiledning. Evalueringen er utf\u00f8rt av IPSOS MMI p\u00e5 vegne av Senter for IKT i utdanningen og Troms fylkeskommune. Fra 28. januar til 15. april kunne ungdom kontakte r\u00e5dgivere p\u00e5 nettjenesten utdanning.no, der de kunne stille sp\u00f8rsm\u00e5l om utdanning og karriere. Syv r\u00e5dgivere fra videreg\u00e5ende skole, karrieresenter, NAV og universitet svarte p\u00e5 sp\u00f8rsm\u00e5l, ogs\u00e5 p\u00e5 kveldstid og i helger - Dette er et spennende pr\u00f8veprosjekt som har blitt godt mottatt av elevene som har deltatt. God karriereveiledning er viktig for \u00e5 redusere feilvalg. Elevene skal ha tilgang til god utdannings- og yrkesr\u00e5dgivning der de er, og veiledning p\u00e5 nettet kan v\u00e6re et godt supplement til dette, sier kunnskapsminister Kristin Halvorsen. Sparer mye p\u00e5 at unge velger riktig utdanning Tall fra tidligere rapport fra Senter for \u00d8konomisk forskning (2009) viser at feilvalg og frafall i videreg\u00e5ende skole koster samfunnet 900.000 kroner \u00e5rlig per elev. \u00c5rsakene til at elever faller fra er erfaringsmessig sv\u00e6rt sammensatt. Nettveiledning kan v\u00e6re et av flere viktige tiltak som kan gi elevene bedre grunnlag for \u00e5 ta gode utdanningsvalg . Evalueringen fra IPSOS MMI konkluderer med at det er et stort behov for karriereveiledning p\u00e5 nett. - Jeg f\u00f8lte meg mer komfortabel n\u00e5r jeg kunne opps\u00f8ke veiledning hjemmefra, sier en av ungdommene som fikk nettveiledning via utdanning.no. Hun f\u00f8lte trygghet ved \u00e5 kunne bruke nettet spontant n\u00e5r det passet henne i stedet for \u00e5 g\u00e5 glipp av skoletimer. Opinion Perducos kartlegging av unges utdannings- og yrkesvalg 2013 viser at internett er den viktigste kanalen for unge mellom 15-25 \u00e5r, og halvparten av disse sier det er sannsynlig de vil bruke karriereveiledning p\u00e5 nett. Resultater fra evalueringen: Mange foretrekker nettveiledning fremfor personlig kontakt med r\u00e5dgiver. Flere mener at chatting f\u00f8rte til\u00a0at de reflekterte mer rundt utdannings- og yrkesvalg. Veiledning p\u00e5 nett senker terskelen for \u00e5 ta kontakt. Chat\u00a0reduserer maktforhold mellom bruker og r\u00e5dgiver, og brukere t\u00f8r \u00e5 stille sp\u00f8rsm\u00e5l de ellers ikke ville stilt. 8 av 10 er forn\u00f8yd med tilbudet, og synes de fikk gode r\u00e5d og svar p\u00e5 sp\u00f8rsm\u00e5l. 9 av 10 ville anbefale nettveiledning til andre. Nettveiledning reduserer geografiske forskjeller og gir alle tilgang p\u00e5 samme informasjon uavhengig av hvor de bor i landet. Mer informasjon: Last ned rapporten: Ipsos MMIs Evaluering av Nettveiledning 2013 Bes\u00f8k tjenesten: nettveiledning.utdanning.no - publiserte sp\u00f8rsm\u00e5l og svar Andre relevante rapporter: Opinion Perduco: Kartlegging av unges utdannings- og yrkesvalg 2013 Senter for \u00f8konomisk forskning: kostnader av frafall i videreg\u00e5ende oppl\u00e6ring (2010) Illustrasjonsfoto: Thinkstockphoto", "title": "Ungdom vil ha d\u00f8gn\u00e5pen nettveiledning"},
{"date": "17. juni 2013", "content": "Det er n\u00e5 satt i gang et samarbeid mellom de 10 nasjonale sentrene med fokus p\u00e5 barnehagefeltet. Alle de nasjonale sentrene presenterer seg i Storsalen i Oslo 9. september 2013. For f\u00f8rste gang samles sentrene p\u00e5 konferansen: Barn av v\u00e5r tid - om barns l\u00e6ring. I regi av Utdanningsdirektoratet har det blitt satt i gang et barnehagefaglig samarbeid mellom de 10 nasjonale sentrene. Det har allerede blitt avholdt et arbeidsm\u00f8te der sentrene presenterte sitt arbeid p\u00e5 barnehagefeltet. Kort oppsummert s\u00e5 finnes mye godt barnehagefaglig innhold, og det oppfordres til \u00e5 ta en titt p\u00e5 nettsiden til de ulike sentrene for \u00e5 hente inspirasjon og annet nyttig fagstoff. Utdanningsdirektoratet, Senter for IKT i utdanningen og de 9 nasjonale sentrene inviterer til en felles konferanse om hvordan barnehagen og de nasjonale sentrene kan sammen bidra til at barna f\u00e5r gode l\u00e6rings- og utviklingsmuligheter. Til konferansen kommer den anerkjente nevropsykologen og tv-produsenten fra BBC, Dr. Tessa Livingstone. Hun vil presentere klipp fra sin dokumentar \u00abChild of Our Time\u00bb og fortelle fra sine prosjekter om tidlig l\u00e6ring. De nasjonale sentrene har n\u00f8kkelroller for \u00e5 utvikle kvaliteten i barnehagene og vil bidra p\u00e5 konferansen ved \u00e5 presentere egne ressurser p\u00e5 sine fagomr\u00e5der. I lunsjen vil alle sentrene ha hver sin stand, hvor sentrene kan bes\u00f8kes for informasjon og sp\u00f8rsm\u00e5l. P\u00e5meldingsfrist: 21. juni For program, p\u00e5melding og mer informasjon om konferanse klikk her >> De ti nasjonale sentrene er: Senter for IKT i utdanningen Senter for flerkulturell oppl\u00e6ring Senter for fremmedspr\u00e5k i oppl\u00e6ringen Skrivesenteret Senter for kunst og kultur i oppl\u00e6ringen Senter for leseoppl\u00e6ring og leseforskning L\u00e6ringsmilj\u00f8senteret Senter for matematikk i oppl\u00e6ringen Senter for naturfag i oppl\u00e6ringen Senter for nynorsk i oppl\u00e6ringen Illustrasjonsfoto: Lars \u00c5ke Andersen", "title": "Ny konferanse: Barn av v\u00e5r tid - om barns l\u00e6ring"},
{"date": "17. juni 2013", "content": "For \u00e5 gj\u00f8re det lettere \u00e5 bruke utdanning.no har vi laget undervisningsopplegg knyttet til faget utdanningsvalg. Se undervisningsoppleggene p\u00e5 utdanning.no Om undervisningsoppleggene: Tre l\u00e6ringsopplegg tar for seg alle kompetansem\u00e5lene i l\u00e6replanen. Undervisningsoppleggene byr p\u00e5 film, utfyllingsoppgaver og refleksjonsoppgaver. Oppleggene er laget for individuelt arbeid og gruppearbeid. For hvert opplegg finnes det en l\u00e6rerveiledning og et elevark. Fra skolestart h\u00f8sten 2013 vil undervisningsoppleggene ogs\u00e5 v\u00e6re tilgjengelige p\u00e5 nynorsk. L\u00e6rerveiledninger og elevark er laget i samarbeid med l\u00e6rere og r\u00e5dgivere ved Tromstun skole i Troms\u00f8. P\u00e5 utdanning.no finner du informasjon og verkt\u00f8y for b\u00e5de elever og l\u00e6rere Tilbakemeldinger kan sendes til redaksjonen@utdanning.no Del gjerne dette nyhetsbrevet med de som er ansvarlige for faget utdanningsvalg ved din skole. Illustrasjonsfoto: Lars \u00c5ke Andersen", "title": "Gratis undervisningsopplegg i faget utdanningsvalg"},
{"date": "14. juni 2013", "content": "Denne uken m\u00f8ttes 80 europeiske deltakere fra 29 land p\u00e5 Sommar\u00f8ya i Troms for \u00e5 l\u00e6re av hverandre, og for \u00e5 f\u00e5 innblikk i hvordan norske elever bruker IKT i undervisningen. M\u00e5let med disse samlingene i eTwinning-samarbeidet er \u00e5 stimulere og hjelpe l\u00e6rere og elever til samarbeid og samhandling p\u00e5 tvers av landegrensene. Sammen koordinerer og veileder deltakerne over 200.000 europeiske eTwinning-medlemmer. - Gjennom konferanser og kurs rundt om i hele Europa tilbys medlemmer en mulighet til nettverksbygging, kompetanseheving og hjelp til \u00e5 finne en partner og komme i gang med et egendefinert prosjekt, forteller \u2028Lisbeth Knutsdatter Gregersen ved Senter for IKT i utdanningen. eTwinning er en del av EUs Program for Livslang L\u00e6ring, og Senter for IKT i utdanningen har ansvar for den nasjonale st\u00f8ttetjenesten og oppf\u00f8lging av denne i Norge. Informerer og inspirerer p\u00e5 Sommar\u00f8ya Gjennom praktisk og pedagogisk bruk av IKT skal kreativ og sikker bruk av nettet bidra til variasjon i arbeidsmetoder og \u00f8ke den digitale kompetansen. - Alle de 33 eTwinning-landene har en nasjonal st\u00f8ttetjeneste som skal informere, inspirere og hjelpe l\u00e6rere i gang. Hvert \u00e5r m\u00f8tes disse nasjonale hjelperne for \u00e5 dele erfaringer, diskutere veien videre og f\u00e5 faglig p\u00e5fyll. I \u00e5r har vi invitert til Troms og Sommar\u00f8ya, med storsl\u00e5tt natur og eksempel p\u00e5 lokal skoleutvikling som inspirasjon, sier Gregersen. Elever p\u00e5 Hilles\u00f8y skole \u00e5pnet sine klasserom for de tilreisende for \u00e5 demonstrere hvordan deres skole benytter IKT for bedre l\u00e6ring. Fakta om eTwinning eTwinning er en gratis plattform for l\u00e6rere med over 200.000 registrerte medlemmer fra 33 land i Europa som alle ser etter en samarbeidspartner. 2100 norske l\u00e6rere fra 1000 skoler er med i samarbeidet. Alle deltakere f\u00e5r tilgang til eTwinning-portalen, som tilbyr informasjon, prosjektideer, ferdige undervisningsopplegg, arbeidsverkt\u00f8y, faglige diskusjonsgrupper og nettbaserte kurs for l\u00e6rere. Mer enn 20 ulike seminar gjennomf\u00f8res rundt om i Europa hvert \u00e5r. Alle l\u00e6rere kan s\u00f8ke om \u00e5 f\u00e5 delta p\u00e5 disse. Flyreise og seminarutgifter dekkes. eTwinning kan p\u00e5 en enkel m\u00e5te kobles opp mot de fleste fag og en rekke kompetansem\u00e5l i l\u00e6replanene og representerer en unik mulighet for valgfaget Internasjonalt samarbeid og praksisn\u00e6r spr\u00e5koppl\u00e6ring. eTwinning kan ogs\u00e5 tilby inspirasjon gjennom prosjektpakker, tips og ideer samt hjelp fra den nasjonale st\u00f8ttetjenesten, tilgang til kommunikasjonsverkt\u00f8y som chat, blog, wiki, forum og felles fil- og bildearkiv og norske ambassad\u00f8rer som regionalt- og lokalt kan informere om og hjelpe deg til \u00e5 komme i gang med et eTwinning-prosjekt.", "title": "Grensel\u00f8st samarbeid gjennom eTwinning"},
{"date": "14. juni 2013", "content": "Finalen i \u00e5rets KODU-cup blei nyleg arrangert, og det blei k\u00e5ra vinnarar i fire kategoriar. KODU er eit visuelt programmeringsspr\u00e5k for barn og unge som vil pr\u00f8ve seg som speldesignarar. \u00d8ystein Imsen og Bj\u00f8rn Erga er l\u00e6rarar p\u00e5 Ringstabekk skule, og ogs\u00e5 aktive i PedSmia. Dei har i samarbeid med Microsoft arrangert KODU-cupen. Her har skular fr\u00e5 kommunar p\u00e5 \u00d8stlandet og Vestlandet deltatt. I juryen sat representantar fr\u00e5 IKT-Norge, spelfirmaet Snowcastle og IKT-senteret. - Det blei k\u00e5ra vinnarar i kategoriane beste historie og handling, bruker- og funksjonsoppleving, kreativitet, og beste spel totalt. Faglig sett har deltakarane under kodinga jobba blant anna med matematikk, norsk, kunst og handverk, engelsk og naturfag. \u00a0Hovudpremien gjekk til tre elevar fr\u00e5 Tisleg\u00e5rd ungdomsskule for spelet \u201d Zombie Village \u201d. Dei har starta firmaet \u201d Little Programmers \u201d, seier J\u00f8rund H\u00f8ie Skaug ved Senter for IKT i utdanninga. I denne videoen kan du sj\u00e5 Zombie Village demonstrert. Initiativet \"L\u00e6r kidsa koding\" arrangerer for tida kodekveldar rundt i Noreg. 11. Juni samla dei engasjerte og forventningsfulle barn, unge og vaksne i ein fullsatt sal p\u00e5 Oslo Plaza. Der ble det koda i Processing, Scratch, Kodu og Minecraft i fire parallelle sesjonar. M\u00e5let var \u00e5 gi barn og foreldre eit grunnlag til \u00e5 fortsette \u00e5 utforske koding n\u00e5r dei kjem heim att. IKT-senteret planlegg \u00e5 pilotere blant anna programmering og speldesign i prosjektet iTEC (Innovative Technologies for an Engaging Classroom) seinare i \u00e5r. Ta kontakt med J\u00f8rund H\u00f8ie Skaug for meir informasjon. Hvis du \u00f8nsker \u00e5 l\u00e6re me i r om KODU, kan du sj\u00e5 PedSmias innf\u00f8ringsfilm her. >>", "title": "Kidsa koder - landets beste unge speldesignarar er k\u00e5ra"},
{"date": "12. juni 2013", "content": "Senter for IKT i utdanninga tar over nettstaden iktplan.no for \u00e5 gjere den tilgjengeleg for alle. Iktplan.no er utvikla av Drammen kommune, men no skal senteret ta over og vidareutvikle nettstaden. - Vi ser fram til \u00e5 bygge vidare p\u00e5 det gode arbeidet Drammen kommune har gjort. No kan enda fleire kommunar ta dette verkt\u00f8yet i bruk, seier direkt\u00f8r ved Senter for IKT i utdanninga, Trond Ingebretsen. Iktplan.no er eit nettbasert verkt\u00f8y som rettleier l\u00e6rarar i \u00e5 utvikle digital kompetanse hos elevane. Tenesta har integrert kompetansem\u00e5la for 1. til 10. trinn, og har ulike verkt\u00f8y og vurderingskriterier som er konkretiserte med videoar. Nettstaden innhald blant anna rettleiingar for l\u00e6rarar i alle kompetansem\u00e5l, og definerer niv\u00e5a for meistring hos elevar og l\u00e6rarar i vurderingsarbeidet. I dag er det 100 kommunar som nyttar seg av iktplan.no . - Vi har som m\u00e5l \u00e5 f\u00e5 100 fleire kommunar til \u00e5 ta i bruk iktplan.no det neste \u00e5ret, seier Erik Westrum som er prosjektleiar for iktplan.no. Kan kopierast og tilpassast M\u00e5let med nettstaden er at alle l\u00e6rarar i Noreg skal f\u00e5 ein enklare kvardag. Tenesta skal derfor ogs\u00e5 i framtida v\u00e6re tilgjengeleg for alle. Kommunar kan nytte att innhaldet i sin heilhet dersom dei \u00f8nsker det, seier Erik Westrum. G\u00e5 til nettstaden iktplan.no Illustrasjonsfoto: Thinkstockphoto", "title": "Iktplan.no til Senter for IKT i utdanninga"},
{"date": "04. juni 2013", "content": "Seks klasser p\u00e5 skolen deltar i prosjektet \"Innovative Technologies for an Engaging Classroom\" (iTEC). - Elevene synes det er moro \u00e5 f\u00e5 lov til \u00e5 bruke eget utstyr som mobiltelefoner og iPader. Dette er utstyr som elevene vanligvis ikke har anledning til \u00e5 bruke i timene. Som l\u00e6rer har jeg holdt meg i bakgrunnen s\u00e5 mye som mulig, og i stor grad overlatt ansvaret for egne prosjekter til elevene selv, forteller l\u00e6rer Geir Gran, som koordinerer iTEC p\u00e5 skolen. Gran har sammen med en kollega deltatt p\u00e5 en internasjonal workshop for l\u00e6rere i Brussel, og l\u00e6rt om hva slags metoder og verkt\u00f8y\u00a0 iTEC bruker for \u00e5 lage scenarier som fanger opp teknologi og trender som vil p\u00e5virke skolen. Gatenavn og minnesteiner Verdals\u00f8ra ungdomsskole er en ny skole med 420 elever p\u00e5 ungdomstrinnet.\u00a0 P\u00e5 9. trinn\u00a0 jobber to klasser med 2. verdenskrig og p\u00e5 8. trinn jobber fire klasser med \u00e5 fortelle digitalt med utgangspunkt i gatenavn og minnesteiner i lokalmilj\u00f8et. Klassene har ogs\u00e5 et samarbeid med Stiklestad nasjonale kultursenter (SNK) og Verdal historielag . SNK har planer om \u00e5 bruke QR-koder aktivt i sin formidlingsvirksomhet - og jobber sammen med elevgrupper p\u00e5 skolen rundt dette. L\u00e6rerne p\u00e5 Verdals\u00f8ra har samarbeidet om rammene for de ulike klassene. Alle bruker den nettbaserte oppslagstavla Padlet for \u00e5 reflektere, logge arbeid og rapportere. Digitale fortellinger lages med blant annet Moviemaker og iMovie. Hensikten med at gruppearbeidet er l\u00f8sere i formen enn normalt, er at elevene i st\u00f8rre grad selv skal forme l\u00e6ringsprosessen. De velger selv verkt\u00f8y, fordeler arbeidet og velger presentasjonsform. Da vi bes\u00f8kte Verdals\u00f8ra ungdomsskole, lagde 8. trinn QR-koder og satte opp Padlet-tavler etter mal og anvisning fra l\u00e6rer Geir Gran . P\u00e5 Padlet-tavla gir l\u00e6reren elevene instruksjon om hvordan de skal komme i gang og tips til ressurser. QR-kodene skal skrives ut og settes opp rundt i Verdal. Elevene har tatt hensyn til at det ikke er tilgang til nettet alle steder der kodene vil finnes, og har derfor latt mange v\u00e6re i ren tekst, forteller Cecilie Aurovoll ved Senter for IKT i utdanningen. Fakta om iTEC M\u00e5let med iTEC er \u00e5 teste ut og finne fram til l\u00e6ringsforl\u00f8p, metoder og teknologier som kan bidra til \u00e5 forme fremtidens klasserom. Elever som produsenter av digitalt innhold er iTECs kjerne. Elevene reflekterer, henter inn og organiserer informasjon, for s\u00e5 \u00e5 produsere for m\u00e5lgrupper. Den fjerde av fem runder med piloter foreg\u00e5r for \u00f8yeblikket i tolv land. iTEC er et fire\u00e5rig prosjekt i regi av European Schoolnet, en sammenslutning av europeiske utdanningsministerier. Senter for IKT i utdanningen koordinerer prosjektet i Norge, hvor 25 klasser deltar denne v\u00e5ren, og ca. 80 totalt i prosjektperioden. Ta kontakt med J\u00f8rund H\u00f8ie Skaug for \u00e5 l\u00e6re mer om iTEC og om hvordan din skole kan delta.", "title": "Verdals\u00f8ra ungdomsskole piloterer digital historiefortelling"},
{"date": "30. mai 2013", "content": "Registering av skoler og nettl\u00e6rere er n\u00e5 i full gang. Mange lurer p\u00e5 hva DVM er og hvordan det er \u00e5 v\u00e6re elev og nettl\u00e6rer i en virtuell skole. I denne artikkelen finner du mer informasjon om prosjektet i form av tekst og filmer. Mange skoler \u00f8nsker \u00e5 v\u00e6re med p\u00e5 piloteringen av Den virtuelle matematikkskolen. Derfor deler vi n\u00e5 tre informasjonsfilmer her. Tre filmer om DVM Hva er DVM? Hvordan er det \u00e5 v\u00e6re elev i DVM, 1T matematikk? Hvordan er det \u00e5 v\u00e6re nettl\u00e6rer i DVM, 1T matematikk? Utpr\u00f8ving av niv\u00e5tilpasset matematikkoppl\u00e6ring Senter for IKT i utdanningen skal pr\u00f8ve ut niv\u00e5tilpasset nettbasert undervisning for elever p\u00e5 ungdomstrinnet som enten trenger mer st\u00f8tte eller st\u00f8rre utfordringer i matematikkfaget. Den virtuelle matematikkskolen (DVM) planlegges og gjennomf\u00f8res i samarbeid med Matematikksenteret, p\u00e5 oppdrag av Kunnskapsdepartementet. DVM vil v\u00e6re klar for utpr\u00f8ving august 2013. 1000 elever skal v\u00e6re med \u00e5 pr\u00f8ve ut DVM. Dette er m\u00e5lgruppene Elever p\u00e5 ungdomstrinnet som trenger st\u00f8rre utfordringer: Dette er elever som er modne for faglige utfordringer utover det de m\u00f8ter i grunnskolen. Disse elevene vil f\u00e5 tilbud om \u00e5 f\u00f8lge l\u00e6replanen for faget Matematikk 1T (MAT1013) fra videreg\u00e5ende oppl\u00e6ring gjennom skole\u00e5ret. For disse elevene vil DVM fungere som et undervisningstilbud med l\u00e6rer og i samhandling med andre, uavhengig av geografisk tilh\u00f8righet. Ved \u00e5 gjennomf\u00f8re dette kurset f\u00e5r eleven standpunktkarakter og muligheten til \u00e5 ta eksamen. Elever p\u00e5 ungdomstrinnet som trenger mer st\u00f8tte i matematikk: Den andre gruppen er de elevene som ikke opplever mestring i matematikk og har behov for mer st\u00f8tte i undervisningen. For disse elevene blir DVM et supplement til den ordin\u00e6re klasseromsundervisningen, men skal ikke fungere som en erstatning for de tiltak som er gitt gjennom individuelle oppl\u00e6ringsplaner (IOP). I piloten vil vi ikke gjennomg\u00e5 hele l\u00e6replanen, men begrense oss til emner innenfor \u00abTall og algebra\u00bb. Hva inneholder Den virtuelle matematikkskolen? DVM vil for brukerne fremst\u00e5 som en nettside med en l\u00e6ringsplattform (Moodle) som grunnmur. Her f\u00e5r eleven og l\u00e6reren tilgang til niv\u00e5tilpasset i matematikk, basert p\u00e5 ulike l\u00e6ringspakker med avsluttende oppdrag innenfor emnene. L\u00e6ringspakkene kan inneholde quizer, flipped classroom-videoer og illustrerte forklaringer. Det benyttes matematikkfaglige ressurser levert av forlag og programvareleverand\u00f8rer. Elementer fra spillverdenen skal ogs\u00e5 pr\u00f8ves ut. Sentralt for DVM vil v\u00e6re \u00e5 gi \u00e5 umiddelbare tilbakemeldinger til elevene. Elevene vil i l\u00f8sningen bli oppmuntret til \u00e5 samhandle gjennom chat, forum, videokonferanser med medelever, nettl\u00e6rere og mentorer. DVM gir nye og alternative tiln\u00e6rminger til matematikkfaget. Deltakelse i prosjektet vil medf\u00f8re flere gevinster: \u2022 Utpr\u00f8ving av niv\u00e5tilpasset l\u00e6ring \u2022 St\u00f8rre kjennskap til digitale ressurser i matematikk \u2022 Tilgang p\u00e5 detaljerte rapporter om elevens framgang \u2022 Utpr\u00f8ving av spillbasert l\u00e6ring \u2022 \u00d8kt digital kompetanse for deltagerne Kontakt oss gjerne p\u00e5 DVM-info@iktsenteret.no ! Dagsavisen skriver om DVM i dette nettsaken. \"Skolene mangler planer for \u00e5 gj\u00f8re matte mer praktisk og spennende. Samtidig stryker b\u00e5de elever og l\u00e6rerstudenter til matteeksamen i hopetall. N\u00e5 skal mattefloka l\u00f8ses i den virtuelle verden.\"", "title": "Stor interesse for Den virtuelle matematikkskolen (DVM)"},
{"date": "28. mai 2013", "content": "- Vi m\u00e5 t\u00f8rre \u00e5 gi de digitale verkt\u00f8yene en plass i barnehagel\u00e6rerutdanningen, mener doktorgradsstipendiat Tove Lafton. I anledning Nina B\u00f8lgan s inngang i pensjonistenes rekker ble det holdt et eget festseminar i regi av HiOA. En av de som holdt foredrag var doktorgradsstipendiat Tove Lafton ved HiOA. Hun snakket om utfordringer og muligheter knyttet til digitale praksiser i barnehagel\u00e6rerutdanningen. Lafton trekker fram \u00e9n utfordring som profesjonsutdannerne st\u00e5r ovenfor n\u00e5 n\u00e5r det har kommet en ny rammeplan for barnehagel\u00e6rerutdanningen. L\u00e6rerne tar gjerne i bruk IKT, men har utfordringer med \u00e5 oversette private erfaringer med IKT til en barnehagesammenheng. Det er for eksempel andre hensyn \u00e5 ta n\u00e5r man opptrer i sosiale medier p\u00e5 vegne av barnehagen enn som privatperson. Lafton foresl\u00e5r derfor \u00e5 fremme diskusjoner som omhandler god barnehagepraksis i utdanningene. Doktorgradsstipendiaten belyser mulighetene som finnes med utgangspunkt i egen forskning. Hun viser til funn som sier at noen barnehagel\u00e6rerstudenter har lite digital kunnskap, mens andre derimot stiller sterkt. Med andre ord er det stor forskjell p\u00e5 barnehagel\u00e6rerstudenters digitale kunnskap. Videre utdyper Lafton at studentene, uavhengig av kompetanse, m\u00e5 finne ut hvordan egne ferdigheter kan tas i bruk p\u00e5 en pedagogisk m\u00e5te i barnehagen. Tiltak vil v\u00e6re \u00e5 tenke p\u00e5 en ny m\u00e5te, samtidig som det er viktig \u00e5 kjenne til spr\u00e5k og koder som finnes i barnehagen - det handler om \u00e5 kunne bruke digitale medier skapende og kreativt. Senteret \u00f8nsker Laftons innspill velkommen, og er enig i at dette er m\u00e5ten \u00e5 arbeide p\u00e5 for \u00e5 kunne utvikle god barnehagefaglig digital kompetanse. Illustrasjonsfoto: Lars \u00c5ke Andersen", "title": "Gi digitale verkt\u00f8y plass i barnehagel\u00e6rer-utdanningen"},
{"date": "28. mai 2013", "content": "Dette er ein invitasjon til alle som er opptekne av utdannings- og yrkesval. Meld deg p\u00e5 her i dag! (NB! Plass til 50 deltakarar.) Tid: 11.00 til 14.30 den 18. juni Stad: Killengrensgate 6, Troms\u00f8 Tema: Rapportlansering, prosjekt nettrettleiing om utdannings- og yrkesval Nettrettleiing: Positiv mottaking blant unge! Fr\u00e5 28. januar til 15. april kunne utdanningss\u00f8kande chatte eller sende sp\u00f8rsm\u00e5l til rettleiarar p\u00e5 veiledning.utdanning.no. Evaluering av prosjektet taler for vidaref\u00f8ring. I etterkant av utpr\u00f8vingsperioden av nettrettleiingsprosjektet har Ipsos MMI gjennomf\u00f8rt ei ekstern vurdering p\u00e5 oppdrag fr\u00e5 Senter for IKT i utdanninga. Dei forel\u00f8pige funna fr\u00e5 den eksterne evalueringa peikar p\u00e5 fleire forhold som taler for vidaref\u00f8ring: Positiv mottak fr\u00e5 b\u00e5de m\u00e5lgruppene og rettleiarane Rettleiarane ser nettrettleiing som eit supplement i staden for ein konkurrent til eksisterande rettleiing Brukarane vektlegg tydinga av ei teneste som blir tilboden p\u00e5 premissane til brukarane; tilpassa behova deira og med opningstider som ikkje kjem i konflikt med andre plikter. Dette medverkar til at det i mange tilfelle er enklare \u00e5 bruke nettrettleiing enn \u00e5 opps\u00f8ke r\u00e5dgivar fysisk. Nettrettleiing n\u00f8ytraliserer geografiske avstandar. Alle brukarar f\u00e5r tilgang til dei same tenester uavhengig av kor dei bur. Nettrettleiinga har n\u00e5dd ei brei brukargruppe n\u00e5r det gjelder kj\u00f8nn, alder, bustad, utdanningsniv\u00e5, opphav og etnisitet. Spesielt viktig har den vore for dei som ikkje har naturleg kontaktpunkt i form av eit karrieresenter eller ei r\u00e5dgivingsteneste p\u00e5 skulen. Kvifor rettleiing p\u00e5 nett? Vi veit at dagens unge held til mykje p\u00e5 nettet, ogs\u00e5 i samband med utdannings- og yrkesval. Med dette som bakteppe blei pilotprosjektet Nettveiledning starta som tiltak for \u00e5 f\u00f8rebygge fr\u00e5fall og feilval. Tenesta bestod av samtidsrettleiing via chat og ei sp\u00f8rsm\u00e5l- og svarteneste, der brukarane kunne sende inn sp\u00f8rsm\u00e5l og motta svar fr\u00e5 rettleiarar. Sp\u00f8rsm\u00e5la og svara blei ogs\u00e5 redigert, anonymisert og publisert p\u00e5 nettstaden. Den nasjonale elevunders\u00f8kinga for 2012 viste at halvparten av elevane i vidareg\u00e5ande skule ikkje har f\u00e5tt karriererettleiing eller hatt ein samtale med ein r\u00e5dgivar. Same unders\u00f8king viste ogs\u00e5 at elevane \u00f8nsker meir tilgang til rettleiing. Kan ein satsing p\u00e5 ei nasjonal rettleiingsteneste hjelpe til \u00e5 m\u00f8te dette behovet, og dermed hjelpe til \u00e5 f\u00f8rebygge feilval og fr\u00e5fall i utdanninga? Dette var rettleiarane: Sju rettleiarar fr\u00e5 vidareg\u00e5ande skular, NAV, karrieresenter og universitet- og h\u00f8gskulesektoren var involvert i prosjektet. Dermed har tenesta hjelpt til \u00e5 gi ei samordna rettleiing, der rettleiarar har delt kompetanse p\u00e5 tvers av fagleg tilh\u00f8yrsel. Foto: Thinkstock", "title": "Invitasjon: Seminar 18. juni om nettrettleiingsrapport"},
{"date": "27. mai 2013", "content": "Vi har gleden av \u00e5 tilby skoleeiere gratis deltakelse for 1 til 2 personer p\u00e5 et av h\u00f8stens kurs om IKT-drift i skolen. Kursets innhold Elever og l\u00e6rere m\u00e5 kunne stole p\u00e5 at IKT-tjenestene som leveres av skoleeier virker slik de er ment \u00e5 virke. Ved blant annet \u00e5 ta i bruk FITS kan skoleeier bygge n\u00f8dvendig tillit til IKT-tjenestene i skolen; FITS (Framework for ICT Technical Support) er et rammeverk for IKT-drift i skolen.\u00a0 FITS beskriver et sett av prosesser en organisasjon kan jobbe med for \u00e5 bedre sine driftsleveranser. Rammeverket er utviklet med fokus p\u00e5 skolesektoren, men det er ingenting i veien for at prinsippene for IKT-drift kan anvendes ogs\u00e5 p\u00e5 andre deler av skoleeiers virksomhet. For de av dere som har arbeidet med ITIL tidligere kan FITS og ITIL fint smeltes sammen i samme organisasjon. Kurset FITS Ut\u00f8ver gir deltakerne en innf\u00f8ring i arbeidsoppgaver knyttet til daglig drift av IKT-tjenester og utstyrer deltakerne med et felles begrepsapparat. Kurset g\u00e5r over to dager (kl 9-17), og kombinerer teorigjennomgang og praktiske oppgaver. Kurset avsluttes med en flervalgseksamen. Senter for IKT i utdanningen samarbeider med profesjonelle kursholdere om \u00e5 levere kurset FITS Ut\u00f8ver. For \u00e5 skape oppmerksomhet rundt kursene gir vi n\u00e5 bort gratis plasser til to av h\u00f8stens kurs. Kurset er godt egnet for IKT-personell som jobber sentralt i kommuner og fylkeskommuner, og for IKT-ansvarlige p\u00e5 grunnskoler og videreg\u00e5ende skoler. Vilk\u00e5r Senter for IKT i utdanningen tilbyr skoleeiere gratis deltakelse for 1-2 personer p\u00e5 et av f\u00f8lgende kurs: \u2022 26-27. september i Oslo , kurset holdes av EVRY \u2022 24-25. oktober i Trondheim , kurset holdes av TISIP Kurset fylles etter f\u00f8rstemann-til-m\u00f8lla-prinsippet. Senter for IKT i utdanningen dekker kursavgiften for deltakere p\u00e5 disse to kursene, og forbeholder seg retten til \u00e5 kunne kontakte deltakerne i etterkant av kurset for \u00e5 l\u00e6re om deres erfaringer. Reise, opphold og arbeidstid m\u00e5 skoleeier dekke selv. P\u00e5melding Foresp\u00f8rsel om p\u00e5melding gj\u00f8res ved at skoleeier sender navn, e-postadresse og organisasjonstilh\u00f8righet p\u00e5 aktuell kursdeltaker samt hvilket av de to kursene det er aktuelt \u00e5 delta p\u00e5 til fits@iktsenteret.no . Mer informasjon Les mer om FITS, kursopplegg og kursholdere p\u00e5 fits.iktsenteret.no . Se ogs\u00e5 v\u00e5r informasjonsfolder om FITS her.", "title": "Gratis kurs om IKT-drift i skolen"},
{"date": "24. mai 2013", "content": "Vi trekker ut 10 av de nye medlemmene og inviterer til seminar i Europa. N\u00e6rmere 1000 norske skoler har l\u00e6rere som er medlem i eTwinning-portalen. Vi \u00f8nsker at flere skoler registreres og at det blir flere medlemmer p\u00e5 den enkelte skole. eTwinning tilrettelegger for samarbeid og teambygging p\u00e5 tvers av fag og trinn. eTwinning har prosjektsamarbeid, samhandling, kreativ produksjon og presentasjon mellom elever over landegrensene. Mange prosjektideer er laget spesielt med tanke p\u00e5 det nye valgfaget Internasjonalt samarbeid. Vi vil derfor trekke ut 10 av l\u00e6rere/ f\u00f8rskolel\u00e6rere som registrerer seg i perioden mai - juni. De heldige vil f\u00e5 tilbud om deltakelse p\u00e5 ett av h\u00f8stens arbeids- og kontaktseminar i Europa. En oversikt over seminarene finner du her. Den 28.juni trekker vi ut 10 navn og sender lenke til p\u00e5meldingsskjema. Frist for registrering er 27.juni 2013.", "title": "Medlemskampanje i mai og juni"},
{"date": "24. mai 2013", "content": "eTwinning inviterer til nordisk kontaktseminar i Billund 28.-31 august Sist i august m\u00f8tes l\u00e6rere fra Norden i Billund i Danmark. M\u00e5lgruppe er l\u00e6rere med elever i aldersgruppen 9-12 \u00e5r. L\u00e6rerne m\u00e5 enten allerede bruke nettbrett (iPad eller Tablets) i undervisningen eller \u00f8nske \u00e5 komme igang med det for \u00e5 fremme kommunikasjon, samarbeide, kreativitet og produksjon. Tema er nordisk litteratur og eventyr. Seminaret vil gi en innf\u00f8ring i bruk av eTwinning-plattformen med bl.a. verkt\u00f8yene, presentasjon om og uttesting av ulike apper, faglig p\u00e5fyll, sosialt samvar og hjelp til \u00e5 komme igang med et prosjekt. Flyreise og konferanseopphold dekkes av eTwinning Norge. Eventuelle andre utgifter m\u00e5 dekkes av den enkelte/ skoleeier. Det forventes at alle deltakere finner en partner og gjennomf\u00f8rer et prosjekt i l\u00f8pet av neste skole\u00e5r. Arbeidsspr\u00e5k er skandinavisk. Det forventes ogs\u00e5 at alle prosjektene gjennomf\u00f8res p\u00e5 de skandinaviske spr\u00e5kene for \u00e5 styrke spr\u00e5kforst\u00e5elsen til elevene. Frist for p\u00e5melding er 15. juli. Eventuelle sp\u00f8rsm\u00e5l kan rettes til Torbj\u00f8rn Moe, tdm@iktsenteret.no eller Lisbeth Gregersen, lkg@iktsenteret.no", "title": "Invitasjon til seminar.                Tema: Nordisk litteratur og eventyr"},
{"date": "22. mai 2013", "content": "Ei stor takk til alle elevar, l\u00e6rarer, skuleleiarar og skular som deltok i Monitor 2013! Vi har avslutta unders\u00f8kinga og trekt ut dei skulane som vinn takkeg\u00e5ver. F\u00f8lgjande fem skular har elevar som vinn eit nettbrett (til d\u00f8mes ein iPad 32 GB, wifi): Holla ungdomsskole Sandnessj\u00f8en ungdomsskole Fauske videreg\u00e5ende skole Moster\u00f8y skule V\u00e5gen videreg\u00e5ende skole Skulane er no kontakta, og dei skal trekke ut den eleven ved skulen som f\u00e5r premien. Det er skulane sj\u00f8lv som trekk, fordi vi har ikkje informasjon om navn p\u00e5 elevane som deltok i unders\u00f8king. F\u00f8lgjande skular er trekt ut som vinnarar av kr 20 000 kvar: Skodje barneskule Torstad ungdomsskole Lakselv videreg\u00e5ende skole Skulane er no kontakta. Takk til alle som deltok i Monitor 2013! Kort om Monitor Monitor skule er ei unders\u00f8king av elevane sin bruk av IKT, deira val og utvikling av l\u00e6ringsstrategiar og l\u00e6ringsutbyttet den digitale (kompetansen deira). Monitor skule viser samanhengar mellom m\u00e5l i Kunnskapsl\u00f8ftet, bruk av digitale verkty og elevane sitt l\u00e6ringsutbytte. kvart anna\u00a0 \u00e5r er unders\u00f8kinga kvalitativt (2010, 2012), og kvart anna \u00e5r kvantitativt (2011, 2013). Illustrasjonsfoto: Thinkstock", "title": "Premiering av deltakarar i Monitor 2013"},
{"date": "22. mai 2013", "content": "Island, Sverige og Hellas er noen av landene som inviterer til konferanse i h\u00f8st. Hellas er f\u00f8rst ute med kontaktseminar for f\u00f8rskolel\u00e6rere med barnegrupper i alderen 4-6 \u00e5r. Konferansen arrangeres i Thessaloniki 3.-5.oktober. Tema er Kindergarten teachers creative collaborative activities. Konferansen vil foreg\u00e5 p\u00e5 engelsk.. Den 10.-12. oktober skal ca 100 l\u00e6rere med elever i aldersgruppen 13-19 \u00e5r m\u00f8tes i Stockholm . Temaet\u00a0 er The European Citisenship .Arbeidsspr\u00e5k er engelsk. Vi inviterer norske l\u00e6rere til arrangementet. Den 31. oktober til 3. november samles matematikkl\u00e6rere i Reykjavik p\u00e5 Island. M\u00e5lgruppen er l\u00e6rere p\u00e5 ungdomstrinnet og i videreg\u00e5ende oppl\u00e6ring. Ogs\u00e5 her er konferansespr\u00e5ket engelsk. Alle l\u00e6rere som inviteres f\u00e5r dekket flyreise og konferanseopphold. Skoleeier m\u00e5 dekke eventuelle andre utgifter som buss/tog og eventuelle vikarutgifter. Deltaker forplikter seg til \u00e5 finne en partner og starte et prosjekt i skole\u00e5ret 2013/14, samt \u00e5 skrive et blogginnlegg fra seminaret/ nye erfaringer. S\u00f8knadsfrist for Stockholm og Reykjavik er 20.juni 2013, mens Thessaloniki har frist 15. juli. Fyll ut skjemaet under og send inn. Sp\u00f8rsm\u00e5l kan rettes til Torbj\u00f8rn D Moe - tdm@iktsenteret.no og Lisbeth K Gregersen - lkg@iktsenteret.no", "title": "Noen arbeidsseminar h\u00f8sten 2013"},
{"date": "22. mai 2013", "content": "Dette blir blant annet feiret med en egen stemmerettsuke 11. til 20. juni, og b\u00f8r ogs\u00e5 feires i barnehagen! Barn har rett til \u00e5 si sin mening og bli h\u00f8rt. Frem til og gjennom denne perioden vil stemmerett og demokrati bli mye omtalt i media, og det vil v\u00e6re mange nasjonale og lokale arrangementer. I denne perioden vil det dermed v\u00e6re natulig \u00e5 ha et s\u00e6rlig fokus p\u00e5 dette temaet i barnehagen. Medvirkning i rammeplanen Rammeplanen for barnehagens innhold og oppgaver viser til b\u00e5de Barnehageloven \u00a7 3 samt FNs barnekonvensjon, som begge vektlegger hvilke rettigheter barn har n\u00e5r det gjelder \u00e5 uttrykke seg og f\u00e5 innflytelse p\u00e5 det som skjer i barnehagen. Barn uttrykker seg p\u00e5 forskjellige m\u00e5ter, b\u00e5de gjennom muntlig tale, kroppsspr\u00e5k og andre kunstneriske m\u00e5ter. F\u00e5 hjelp p\u00e5 Min stemme Barnehageansatte har som oppgave \u00e5 st\u00f8tte barns mangfoldige uttrykksm\u00e5ter samt introdusere barna til et demokrati. P\u00e5 minstemme.no kan du finne gode ideer til hvordan: ressurser og oppgaver knyttet til nettopp dette temaet. Ett eksempel er denne ressursen fra Redd Barna: \u00c5 si sin mening og bli h\u00f8rt . Den er en inngang til arbeid med artikkel 12 om FNs erkl\u00e6ring om barns rettigheter og er illustrert med mange fine tegninger fra Barnekunstmuseet. P\u00e5 samme side finner du ogs\u00e5 relaterte ressurser og oppgaver til samme tema. Tegningen over handler om medvirkning og er tegnet av Eivind Gulliksen. Den er tiligjengelig i A4-format b\u00e5de i farger og sort/hvit - for fargelegging , p\u00e5 minstemme.no .", "title": "I \u00e5r feirer vi 100 \u00e5rs allmenn stemmerett"},
{"date": "20. mai 2013", "content": "Fra og med skole\u00e5ret 2012-2013 er ordningen der elever p\u00e5 ungdomstrinnet kan ta fag fra videreg\u00e5ende oppl\u00e6ring utvidet. Rundskriv fra Udir-1-2012: Tilbud om fag fra videreg\u00e5ende oppl\u00e6ring for elever p\u00e5 ungdomstrinnet Fra og med skole\u00e5ret 2012-2013 er ordningen der elever p\u00e5 ungdomstrinnet kan ta fag fra videreg\u00e5ende oppl\u00e6ring utvidet. Elever som har tilstrekkelig kompetanse i grunnskolefag kan f\u00f8lge oppl\u00e6ringen i ett eller flere fag p\u00e5 videreg\u00e5ende niv\u00e5. P\u00e5 videreg\u00e5ende niv\u00e5 kan elever p\u00e5 ungdomstrinnet ta fellesfag og programfag, som bygger p\u00e5 fag i grunnskolen. Eleven skal ha underveisvurdering og sluttvurdering etter kapittel 3 i faget, b\u00e5de p\u00e5 ungdomstrinnet og i videreg\u00e5ende oppl\u00e6ring. Kommunen gj\u00f8r enkeltvedtak om at eleven p\u00e5 ungdomstrinnet skal ta et eller flere fag i videreg\u00e5ende oppl\u00e6ring. Fylkesmannen er klageinstans. F\u00f8r kommunen gj\u00f8r enkeltvedtaket, skal det innhentes samtykke fra eleven eller foreldrene til eleven. Elever som f\u00f8lger oppl\u00e6ring p\u00e5 videreg\u00e5ende niv\u00e5 kan ogs\u00e5 ta i bruk timene til valgfag og inntil 60 % av timene i faget utdanningsvalg til denne oppl\u00e6ringen. Elever p\u00e5 ungdomstrinnet som avslutter et fag tidligere enn det som f\u00f8lger av fag- og timefordelingen og l\u00e6replanen, skal v\u00e6re med i trekket til eksamen i faget det oppl\u00e6rings\u00e5ret faget blir avsluttet. Om eleven blir trukket ut til eksamen, kommer denne eksamenen i tillegg til de eksamener som departementet har fastsatt at eleven skal ha p\u00e5 10. \u00e5rstrinn. Forskrift til oppl\u00e6ringsloven \u00a7 1-15 og \u00a7 3-25 Foto: Lars \u00c5ke Andersen", "title": "Tilbud om fag fra videreg\u00e5ende oppl\u00e6ring for elever p\u00e5 ungdomstrinnet"},
{"date": "15. mai 2013", "content": "Nina B\u00f8lgan fekk heidersprisen og Cathrine Darre mottok Gullepleprisen for arbeidet sitt med pedagogisk bruk av IKT i barnehage. Det er fyrste gong Norsk Pedagogisk Dataforening (NPED) deler prisar til barnehagefolk. Cathrine Darre mottok Gullepleprisen for arbeidet sitt med IKT i Myrertoppen barnehage , mens \u00e5rets heiderspris fr\u00e5 NPED gjekk til Nina B\u00f8lgan for det utr\u00f8yttelege engasjementet sitt, ogs\u00e5 retta mot departement og styringsorgan - Det er sv\u00e6rt gledeleg, og ikkje minst fortent, at Nina B\u00f8lgan f\u00e5r v\u00f8rdnad og honn\u00f8r for det arbeid ho har lagt ned over mange \u00e5r. Ho har gitt feltet eit samlingspunkt og vore ein sentral bidragsytar i senteret si barnehagesatsing. Vi er spesielt takksame for at B\u00f8lgan s\u00e5 r\u00f8st deler og stiller opp, og for \u00e5 ha ein s\u00e5 kunnskapsrik samarbeidspartnar n\u00e5r vi no har som oppg\u00e5ve \u00e5 ta stafettpinnen vidare fr\u00e5 det grunnlaget ho n\u00e6rmast aleine har bygt opp, seier Barbro Hardersen ved Senter for IKT i utdanninga. NPeD gratulerar Nina B\u00f8lgan med \u00e5rets heiderspris 2013 >> Fremjar utviklinga av digital kompetanse Barnehageprosjektet ved senteret skal hjelpe til \u00e5 fremje utviklinga av digital kompetanse i barnehagesektoren og f\u00f8rskulel\u00e6rarutdanninga p\u00e5 ein trygg og form\u00e5lstenleg m\u00e5te. Digital kompetanse i barnehagen omfattar \u00e5 integrere IKT p\u00e5 ein relevant, sikker, og motiverande m\u00e5te i arbeidet med rammeplanen sitt innhald og oppg\u00e5ver. Senteret har ei sentral rolle som initiativtakar, koordinator og informasjonsmeldar relatert til integrering og bruk av IKT i leik, danning og l\u00e6ring i barnehagen. - Heldigvis ser vi at fleire hjelper til at dei digitale verktya forsterkar arbeidde med rammeplanen i barnehagane, og kjem barna til gode, seier Hardersen. Deler kunnskap - Feltet ville sett annleis ut utan B\u00f8lgan og Darres innovative, kreative og uthaldande arbeid, og ikkje minst innstillinga deira til \u00e5 dele av kunnskapen sin, presiserer Hardersen og legg til: - Vi gleder oss ogs\u00e5 over at barnehagen no f\u00e5r merksemd p\u00e5 ein arena som tidlegare retta seg mot skulefolk. Eg trur dette gjer at fleire oppdagar og forst\u00e5r tydinga av tidleg innsats, og korleis desse bidragsytarane sine gode eksempel heilt konkret viser korleis teknologi kombinert med leik og utforsking, styrkjer kvaliteten p\u00e5 det pedagogiske arbeidet i barnehagane og i utdanningane. Vi har stor tru p\u00e5 at denne pedagogikken kan kome store delar av utdanningssektoren til gode, og ser fram til vidare samarbeid med desse innovat\u00f8rane, slik at vi saman kan hjelpe god og relevant bruk av teknologi i leik og l\u00e6ring. Om Nina B\u00f8lgan Nina B\u00f8lgan har vore fyrstelektor p\u00e5 HIOA, og har skrive eige temahefte om IKT i barnehage. Ho har ogs\u00e5 initiert konferansen Klikk der! B\u00f8lgan har eigen blogg som kan lesast her.", "title": "Prisar for arbeid med IKT i barnehage"},
{"date": "10. mai 2013", "content": "Ogs\u00e5 Barnehagen fikk plass p\u00e5 agendaen til \u00e5rets Nasjonal konferanse om bruk av IKT i utdanning og l\u00e6ring - NKUL.  Her fikk vi h\u00f8re erfaringer fra digital pedagogisk praksis i barnehagen. Fire av presentasjonene oppsummeres her: Marianne Undheim, - Barn kommuniserer p\u00e5 nye m\u00e5ter gjennom bilder Noe vi ved flere anledninger h\u00f8rer, er at bruk av digitale verkt\u00f8y sluker personalets ubundne arbeidstid. Dette l\u00f8ser Klepp familie- og friluftsbarnehage ved \u00e5 inkludere barna i hele prosessen, fra planlegging til ferdigstillelse. I denne presentasjonen trekker Undheim fram sp\u00f8rsm\u00e5l som omhandler bruk av bilder og hvordan barns stemmer og deltakelse ivaretas.\u00a0Hva barna er opptatt av i egen barnehagehverdag kan blant annet synliggj\u00f8res gjennom bilder som barna selv tar. Bilder styrker kommunikasjonen og kan brukes for \u00e5 stimulere barnas spr\u00e5k. Bilder som tas i barnehagen kan videre brukes i andre aktiviteter, som for eksempel manipulering, digitale fortellinger eller andre kreative uttrykksformer. Ulike etiske problemstillinger ble ogs\u00e5 synliggjort i denne sammenheng. Blant annet hva det tas bilder av og hvordan barna tas med i refleksjoner som omhandler bildets eierskap. Avslutningsvis konstanterte Undheim\u00a0at bruk av digitale verkt\u00f8y er et supplement og en forsterkning til alt det andre vi gj\u00f8r. Les mer om Undheims erfaringer p\u00e5 denne bloggen: http://marianneundheim.blogspot.no >> Bente Aasheim, l\u00e6rer - Animasjon og kreativ l\u00e6ring med iPad Kan en pinne l\u00f8pe? Kan fisker snakke? Gjennom prosessen ved \u00e5 lage animasjon, har Aasheim sett at barn l\u00e6rer uten at de f\u00e5r det med seg. Fascinasjonen over \u00e5 se d\u00f8de ting bli levende gj\u00f8r at barna engasjerer seg og l\u00e6rer alt fra \u00e5 fortelle historier, spr\u00e5klige og matematiske begreper, prosesser i naturen og \u00e5 samarbeide for \u00e5 nevne noe. Barna har en dyp fascinasjon av at de selv er sjefen over hva som skjer. Samtidig skj\u00f8nner de at historien er en fiksjon, noe som gir en dypere forst\u00e5else for hva de utsettes for av medieinnhold i hverdagen. Det er noen som har laget det. Animasjon som l\u00e6ringsmetodikk kan benyttes i arbeid med alle fagomr\u00e5dene. M\u00e5let er f\u00f8rst og fremst l\u00e6ringen og samtalene som foreg\u00e5r underveis i prosessen, og at barna deltar som produsenter, ikke bare konsumenter av innhold.\u00a0Aasheim demonstrerte ulike teknikker, og anbefalte f\u00f8lgende apper til iPad: iStopMotion, iMovie, iStopCamera, iStopPro (effektlyder), Doodle buddy (rulletekst), StripDesign (story board). Av utstyr anbefalte hun Makayama Movie mount, og iPadstativ fra Hama. Se ogs\u00e5 Aasheims blogg: http://animasjoniskolen.blogspot.no >> Mari-Ann Letnes, Dronning Mauds Minne - Digital danning i barnehagen \u2013 barns meningsskaping gjennom produksjon av multimodale tekster Letnes presenterte ferskt datamateriale fra sin doktoravhandling. I en digital tidsalder er kunnskaper, ferdigheter og holdninger knyttet til bruk av digitale verkt\u00f8y en sentral del av danningsprosessen, og vi trenger begrepet digital danning s\u00e5 lenge det er noen som sp\u00f8r om vi trenger IKT i barnehagen. Letnes er opptatt av at barn f\u00e5r skape og oppleve kunstuttrykk, og at dette fremmer l\u00e6ring i alle fagomr\u00e5der fordi det er gjennom estetiske fag vi uttrykker oss. Hun mener at man b\u00f8r starte den digitale danningen med \u00e5 skape fordi det er motiverende \u00e5 skape et produkt, og gjennom \u00e5 skape dette m\u00e5 man uansett gjennom de andre mer grunnleggende omr\u00e5dene i digital kompetanse. Hun understreker l\u00e6ringspotensialet i prosessen med \u00e5 lage en fotofortelling, men ogs\u00e5 verdien av \u00e5 kommunisere ut det endelige produktet. Gjennom \u00e5 f\u00e5 vise hva de har laget m\u00f8ter barna seg selv, og det er der danningen virkelig skjer. Dette har jeg laget \u2013 her er jeg! For mer informasjon, se nettsiden til Letnes: www.mariannletnes.com >> By\u00e5sen barnehager og Gran\u00e5sen barnehager - Verkt\u00f8y til uttrykk Erfaringer knyttet til Trondheims kommunale satsing \"Barn og IKT\" ble presentert av barnehageansatte fra By\u00e5sen barnehager og Gran\u00e5sen barnehager, i alt deltar 13 barnehager i dette kvalitetsprosjektet. By\u00e5sen barnehager fortalte blant annet om sine suksessfaktorer og hvordan personalets digitale kompetanse har blitt satt p\u00e5 dagsorden. I tillegg delte de erfaringer fra arbeid med animasjon samt at de viste to animasjonsfilmer laget av henholdsvis 3-\u00e5ringer og 5-\u00e5ringer. Gran\u00e5sen barnehager la fram sine opplevelser med hvordan GPS har blitt benyttet som digitalt verkt\u00f8y i det pedagogiske arbeidet i barnehagen. Erfaringer fra blant annet aktiviteten Geocacing og bruk av GPS som kartverkt\u00f8y vises som eksempler p\u00e5 hvordan bruk av IKT i barnehagen kan knyttes sammen med fysisk aktivitet. Presentasjonen til de ulike foredragene vil bli tilgjengelig p\u00e5 www.nkul.no >> Illustrasjonsfoto: Lars \u00c5ke Andersen", "title": "Presentasjoner av digital pedagogisk praksis i barnehagen p\u00e5 NKUL 2013"},
{"date": "07. mai 2013", "content": "Utvikling av profesjonsfaglig digital kompetanse er gjennomg\u00e5ende svakt forankret i ledelsen av l\u00e6rerutdanningene, og de fleste utdanningene mangler en helhetlig tiln\u00e6rming til utvikling av slik kompetanse. Fra politisk hold har Informasjons- og kommunikasjonsteknologi (IKT) i skolen gjennom flere \u00e5r v\u00e6rt et viktig satsingsomr\u00e5de i Norge. Et uttalt m\u00e5l har v\u00e6rt \u00e5 ruste kommende generasjoner til \u00e5 kunne delta i kunnskapssamfunnet, hvor teknologi i stadig \u00f8kende grad preger hverdagen. Nordisk institutt for studier av innovasjon, forskning og utdanning (NIFU) har p\u00e5 oppdrag fra Senter for IKT i utdanningen utgitt en rapport som belyser hvilke forutsetninger og rammebetingelser l\u00e6rerutdanningen gir for utvikling av studentenes profesjonsfaglige digitale kompetanse. I praksis inneb\u00e6rer det \u00e5 kunne bruke IKT for \u00e5 forberede undervisningsopplegg, pedagogisk bruk av IKT i egen undervisning, i eget administrativt arbeid og i evaluering og forskning. - Vi ser at l\u00e6rerutdanningene har et stykke igjen f\u00f8r alle l\u00e6rerstudenter er tilstrekkelig forberedt p\u00e5 \u00e5 undervise med og gjennom digitale verkt\u00f8y og p\u00e5 \u00e5 undervise fremtidige elever i digital kompetanse. Mange l\u00e6rerutdanninger forteller om at selve innf\u00f8ringen av GLU har v\u00e6rt sv\u00e6rt krevende, som kan v\u00e6re med p\u00e5 \u00e5 forklare at arbeidet med digital profesjonsfaglig kompetanse har kommet i bakgrunnen, forteller Cathrine T\u00f8mte, forsker ved NIFU. Avhengig av ildsjeler Rapporten viser at l\u00e6rerutdanningenes faglige profil p\u00e5 omr\u00e5det er lite utviklet, og kompetansen hos de faglige ansatte er sv\u00e6rt varierende. Utviklingen av profesjonsfaglig digital kompetanse hos studentene er i mange av l\u00e6rerutdanningene avhengige av ildsjeler blant l\u00e6rerne. - Ogs\u00e5 blant praksisskolene varierer kompetanse og tilgang p\u00e5 teknologisk utstyr, men der praksisskolene har h\u00f8y kompetanse, kan de spille en positiv rolle hvis de trekkes aktivt inn i utdanningene, opplyser T\u00f8mte. Studien viser videre at l\u00e6rerutdanningene er opptatt av digital kompetanse og pedagogisk bruk av IKT i undervisningen, selv om det er noe uklart hva dette inneb\u00e6rer i praksis. F\u00e5 l\u00e6resteder har lokal tilpassing eller profilering av l\u00e6restedene gjennom vektlegging av for eksempel hva de vil sette fokus p\u00e5 n\u00e5r det gjelder digital kompetanse. Det er ogs\u00e5 relativt f\u00e5 eksempler p\u00e5 at l\u00e6rerutdanningene selv formulerer hvordan digital kompetanse kan relateres til hva en god l\u00e6rerutdanning er, hva slags l\u00e6rere en vil utdanne og hva utdanningen vil kvalifisere til. S\u00e5rbar og personavhengig - Kun ved et f\u00e5tall l\u00e6resteder er utvikling av profesjonsfaglig digital kompetanse tydelig forankret i ledelsen. De s\u00e5kalte \u00abildsjelene\u00bb blant l\u00e6rerkollegiet har bidratt til at enkelte av l\u00e6rerutdanningene har kommet et godt stykke p\u00e5 vei i \u00e5 utdanne fremtidens l\u00e6rere i profesjonsfaglig digital kompetanse. Men en slik situasjon er s\u00e5rbar og personavhengig, sier T\u00f8mte. L\u00e6rerutdanninger som har egne kompetansemilj\u00f8 knyttet til IKT og l\u00e6ring, er viktige drivere i arbeidet med \u00e5 f\u00e5 fagansatte til \u00e5 arbeide med IKT i sin pedagogiske praksis. Men slike milj\u00f8 har ikke mandat til \u00e5 f\u00e5 alle l\u00e6rere med, og ofte er det l\u00e6rere som allerede kan en del som benytter seg av kompetanseutviklingsmuligheter som slike milj\u00f8 kan bidra med. - Et visst ferdighetsniv\u00e5 og dermed ogs\u00e5 en viss grad av selvtillit eller opplevelse av mestring er n\u00f8dvendig for at fagansatte tar i bruk teknologien i egen pedagogisk praksis. Her svikter ledelsen ved mange l\u00e6resteder, selv om vi har sett at det finnes unntak, forteller T\u00f8mte. Ny avdeling p\u00e5 Senter for IKT i utdanningen - For \u00e5 svare p\u00e5 utfordringene som er dokumentert i rapporten fra NIFU har Senteret opprettet avdeling for l\u00e6rerutdanning, barnehagel\u00e6rerutdanning og barnehagesatsing. Avdelingen vil arbeide med l\u00e6rerutdanningene b\u00e5de med praktisk utvikling og kunnskapsinnhenting, sier Geir Ottestad, konstituert avdelingsleder ved senter for IKT i utdanningen - Vi arbeider med en rekke sm\u00e5 og store tiltak. Blant annet vil Senteret sp\u00f8rre 1000 nyutdannete l\u00e6rere om hvor godt de har blitt forberedt p\u00e5 en digital skolehverdag gjennom utdanningene sine, vi setter i gang utviklingen av en pr\u00f8ve i studenters profesjonsfaglige digitale kompetanse som skal v\u00e6re et verkt\u00f8y for utdanningene og vi setter l\u00e6rerutdanning p\u00e5 agendaen sammen med ProTed p\u00e5 Senterets konferanse i oktober. I tillegg har vi et nettverk av l\u00e6rerutdanninger for konkretisering av rammeplanens overordnete formuleringer om digital kompetanse inn i de enkelte institusjonenes fagplaner p\u00e5 radaren, fortsetter Ottestad. - Vi \u00f8nsker en tett dialog og samarbeid med l\u00e6rerutdanningene \u2013 derfor etterlyser\u00a0 vi at ogs\u00e5 l\u00e6rerutdanningene eller enkeltindivider ved institusjonene, tar kontakt med oss i den nye avdelingen. Bruk gjerne epost: lbu@iktsenteret.no , oppfordrer han. Rapport 20/2013 finner du her >> Illustrasjonsfoto: Thinkstock", "title": "Et stykke igjen for IKT i l\u00e6rerutdanningene"},
{"date": "07. mai 2013", "content": "Kvinner synes det er vanskeligere \u00e5 velge riktig utdanning enn menn, viser en ny unders\u00f8kelse. Hele 60 prosent av kvinnene oppgir at det er vanskelig \u00e5 velge , if\u00f8lge en nasjonal kartlegging av unges utdannings- og yrkesvalg som Opinion Perduco har gjennomf\u00f8rt p\u00e5 vegne av Senter for IKT i utdanningen. I underkant av halvparten av mennene, 47 prosent opplever det samme. Unders\u00f8kelsen viser at jobbmuligheter innen yrket, arbeidsoppgaver og l\u00f8nn er de viktigste faktorene n\u00e5r unge skal velge. Totalt 2.000 ungdommer ble spurt om dr\u00f8mmer, holdninger, verdier og forventninger knyttet til utdannings- og yrkesvalg. Ungdommene ble ogs\u00e5 spurt om preferanser vedr\u00f8rende karriereveiledning p\u00e5 nett. Helse, omsorg og velv\u00e6re mest popul\u00e6rt De fleste oppgir helse, omsorg og velv\u00e6re som bransjen de \u00f8nsker \u00e5 jobbe i. Menn foretrekker i st\u00f8rre grad IT, ingeni\u00f8r og arkitekt, politi, h\u00e5ndverker, elektriker, jordbruk og skogsbruk, mens kvinner foretrekker reiseliv, barn, lege/psykolog/tannlege, sykepleier, natur og dyr, l\u00e6rer og fris\u00f8r/stylist. Unge foretrekker utdanning.no Internett er den mest brukte informasjonskanalen, og ut danning.no er den foretrukne nettsiden for \u00e5 finne informasjon om yrker og karriere. Deretter f\u00f8lger v ilbli.no og skolens nettsider. Last ned rapport: Nasjonal kartlegging av unges utdannings- og yrkesvalg 2013 >> Bes\u00f8k utdanning.no>> Foto: iStockphoto", "title": "Vanskelig \u00e5 velge utdanning"},
{"date": "06. mai 2013", "content": "P\u00e5 rfl.iktsenteret.no dokumenterer og inspirerer ansatte i skoler og barnehager ved \u00e5 blogge om hvordan de bruker, finner og produserer digitale l\u00e6remidler. Portalen har ogs\u00e5 fokus p\u00e5 fremtidens l\u00e6ringsarenaer med eksempler fra nasjonale og internasjonale skoler og l\u00e6ringsarenaer. - M\u00e5let med portalen er at den skal ha st\u00f8rt mulig nytteverdi for l\u00e6rere i skole og barnehage landet over, forteller \u00d8ystein Nilsen ved senteret. G\u00e5 til digitalt rom for l\u00e6ring. Dette er rom for l\u00e6ring Senteret har et fysisk rom for l\u00e6ring der l\u00e6rere tester ulik bruk av digitale ressurser med og for hele spennet fra barnehagebarn til l\u00e6rerstudenter samtidig som kompetanseheving og nyutvikling st\u00e5r sentralt. - Disse aktivitetene dokumenteres og blogges ogs\u00e5 om i v\u00e5rt digitale rom for l\u00e6ring, forteller han. Bloggen omfatter ogs\u00e5 omtaler av apper til pedagogisk bruk, videoer av praksis og bruk av digitale verkt\u00f8y. - Velkommen til \u00e5 dele, oppfordrer Nilsen. Foto: Lars \u00c5ke Andersen", "title": "Deler eksempler p\u00e5 pedagogisk bruk av IKT i ny nettportal"},
{"date": "06. mai 2013", "content": "Digitale ferdigheter kan gi ny giv til tradisjonell undervisning. Vi setter dataspill p\u00e5 timeplanen sammen med 120 l\u00e6rere neste uke. - P\u00e5 verkstedet under Nasjonal konferanse om bruk av IKT i utdanning og l\u00e6ring (NKUL) i \u00e5r, skal over hundre l\u00e6rere selv pr\u00f8ve seg i Minecraft, forteller J\u00f8rund H\u00f8ie Skaug ved Senter for IKT i utdanningen. Sammen med\u00a0 skoleelever, l\u00e6rere og kolleger holder han verksted under NKUL om Minecraft i undervisningen. Allerede f\u00f8r NKUL 2013 startet, hadde 120 deltakere meldt seg p\u00e5 verkstedet. -Vi\u00a0 kartlegge erfaringene til deltakerne p\u00e5 forh\u00e5nd. Det ser ut som vi har alt fra deltakere som er helt ferske i spillet til erfarne spillere, s\u00e5 det skal bli morsomt \u00e5 se hvordan det g\u00e5r med byggingen n\u00e5r alle skal p\u00e5 samtidig, forteller Vibeke Guttormsgaard fra Senter for IKT i utdanningen. Derfor brukes Minecraft i undervisningen Minecraft skiller seg fra andre dataspill blant annet ved at det ikke er ikke line\u00e6rt fortalt. Det er i stor grad opp til spillere selv \u00e5 definere m\u00e5l og spillopplevelse, og for skolen vil creative mode kanskje v\u00e6re den mest aktuelle m\u00e5ten \u00e5 bruke Minecraft p\u00e5. Minecraft er laget p\u00e5 geometriske prinsipper. Det gj\u00f8r det til et godt faglig utgangspunkt. I tillegg finnes Minecraft i en gratisversjon, som kan brukes rett i nettleser \u2013 og det er et spill som er godt kjent blant unge. - Minecraft kan spilles p\u00e5 mange m\u00e5ter. P\u00e5 verkstedet pr\u00f8ver vi oss i creative mode. Der har spilleren ubegrenset med ressurser og byggematerialer, og kan spille alene eller sammen med andre. \u00c5 kopiere kjente byggverk er en vanlig aktivitet i creative mode, men man kan ogs\u00e5 eksperimentere med energi og mekanikk, og for eksempel konstruere jernbaner eller berg- og dalbaner, forklarer Skaug. Flere elever deltar som eksperter og veiledere under verkstedet , mens l\u00e6rer Magnus Sandberg fra Stovner videreg\u00e5ende skal viser mulige skoleprosjekter deltakerne kan starte p\u00e5 skolene sine. Her kan du laste ned et spillark om Minecraft. Senter for IKT i utdanningen har utarbeidet et spillark for Minecraft i samarbeid med Medietilsynet og l\u00e6rer Magnus H. Sandberg. Spillarket tar utgangspunkt i en gratis versjon tilgjengelig i nettleser. Studiearket handler om \u00e5 bruke dataspill som utgangspunkt for diskusjoner, gruppe- og arbeidsoppgaver.>> Foto: Alexander Andersen og Halvor Haug fra 9. trinn p\u00e5 Ringstabekk skole forklarer hvordan de bruker Minecraft.", "title": "Minecraft-verksted p\u00e5 NKUL"},
{"date": "05. mai 2013", "content": "Innf\u00f8ring av Bring Your Own Device (BYOD) i Norge vil kreve en rolleendring i skolen viser ny kartlegging utf\u00f8rt p\u00e5 videreg\u00e5ende skole. Bring Your Own Device i skolen inneb\u00e6rer at ansatte og elever tar med seg eget privat IKT-utstyr og bruker det i undervisning og l\u00e6ring. Det betyr at elever kan ta med nettbrettet, telefonen og pc hjemmefra og koble det til skolens nettverk, og f\u00e5 tilgang til skolens programmer.\u00a0 Unders\u00f8kelsen er utf\u00f8rt av Ramb\u00f8ll p\u00e5 oppdrag av Senter for IKT i utdanningen. - De organisatoriske utfordringene er sammensatte, men mye tyder p\u00e5 at BYOD krever en rolleendring for hvem som kan st\u00e5 ansvarlig for at IKT-utstyret fungerer tilfredsstillende, sier Kristoffer R\u00f8ed ved Senter for IKT i utdanningen. Han forklarer: - Eksempelvis kan \u00f8kt ansvarsoverf\u00f8ring til elevene v\u00e6re en konsekvens ved bruk av BYOD. En annen problemstilling er om en slik ansvarsoverf\u00f8ring er realistisk: - En relevant problemstilling er om det er realistisk \u00e5 tro at elever kan ta ansvar for brukerst\u00f8tte p\u00e5 maskinvaren og hvorvidt man kan forvente at elever har egne service-avtaler med leverand\u00f8rer og oppdaterer programvaren sin regelmessig. Et mulig scenario er at det likevel blir IKT-avdelingen i fylkeskommunen som blir sittende med dette arbeidet, sier Kristine Sevik fra Senter for IKT i utdanningen. Last ned rapporten her.>> Lavere kostnader til administrasjon og drift? Kartleggingen viser at det er usikkerhet rundt hvorvidt BYOD vil f\u00f8re til reduserte kostnader for skoleeiere. Skoleeiere som er positive til BYOD, mener at l\u00f8sningen medf\u00f8rer lavere kostnader til administrasjon og drift, mens skoleeiere som er mer skeptiske mener at BYOD medf\u00f8rer \u00f8kte kostnader grunnet omlegging av infrastruktur og reduserte stordriftsavtaler. Ettersom BYOD er et relativt nytt begrep ved norske skoler s\u00e5 gir ikke kartleggingen et entydig svar p\u00e5 hvorvidt l\u00f8sningen faktisk er \u00f8konomisk besparende eller ikke. Flere tekniske og pedagogiske utfordringer Tilgang til pedagogisk programvare og digitale l\u00e6remidler p\u00e5 tvers av ulike tekniske plattformer er et eksempel p\u00e5 de tekniske og pedagogiske utfordringer BYOD kan medf\u00f8re. - Eksempelvis blir det hevdet at programmer for elever med dysleksi og programmer innen fag- og yrkesoppl\u00e6ringen ikke st\u00f8ttes p\u00e5 alle plattformer. P\u00e5 den andre siden forventes det at skytjenester kan bidra til \u00e5 gj\u00f8re tilgangen enklere uavhengig av teknisk plattform. Om BYOD-kartleggingen Utf\u00f8rt av Ramb\u00f8ll Management Consulting for Senter for IKT i utdanningen. Kartlegging av muligheter og utfordringer med \u00e5 la elevene bruke eget utstyr ogs\u00e5 p\u00e5 skolen. Skoleeiers erfaringer og forventninger blir, med henblikk p\u00e5 BYODs organisatoriske, \u00f8konomiske, pedagogiske og tekniske konsekvenser belyst. Viser at BYOD krever en rolleendring i skolen. BYOD kan medf\u00f8re lavere kostnader til administrasjon og drift. Mye tyder p\u00e5 at BYOD bringer frem en rekke uklarheter, eksempelvis ulike typer sikkerhetsutfordringer og mulighetene til \u00e5 benytte BYOD til \u00e5 gjennomf\u00f8re eksamen. P\u00e5 bakgrunn av funnene anbefales det \u00e5 arbeide videre med enkelte problemstillinger f\u00f8r BYOD innf\u00f8res i stor skala ved norske skoler: ytterligere kartlegging av \u00f8konomiske konsekvenser, tydeliggj\u00f8ring av skoleeiers og elevers ansvar, fortsatt vektlegging av generell kompetanseheving blant l\u00e6rere og eksamensgjennomf\u00f8ring. P\u00e5 den nasjonale konferansen om bruk av IKT i utdanning og l\u00e6ring ( NKUL ) denne uken, vil Kristine Sevik og Cecilie Aurvoll fra Senter for IKT i utdanningen holde et innlegg om bruk av personlig IKT-utstyr i skolen.", "title": "Kartlegging av skolenes forhold til BYOD"},
{"date": "02. mai 2013", "content": "Her finner du en liste over de innleggene senteret holder og eller bidrar til neste uke under Nasjonal konferanse om bruk av IKT i utdanning og l\u00e6ring (NKUL). Vi st\u00e5r p\u00e5 stand alle dagene. Mandag 6. mai Klikk her for omr\u00e5dekart, NKUL. >> Tid: 1215 \u2013 1300, sesjon 1 Ny vurderingspraksis i en digital skole \u2013 Minidebatt Etter hvert som ulike former for vurdering av eleven foreg\u00e5r via elevens datamaskin, blir det stadig viktigere for eleven selv, for l\u00e6reren og for skoleeieren at vurderingen kan gjennomf\u00f8res p\u00e5 en forsvarlig m\u00e5te. Hvordan kan dette l\u00f8ses? Innledning om temaet og p\u00e5f\u00f8lgende minidebatt. Sted: S1B Hvordan jobbe med digital d\u00f8mmekraft i klasserommet Denne sesjonen har som form\u00e5l \u00e5 \u00f8ke bevisstheten rundt digital d\u00f8mmekraft i klasserommet. Et viktig element er \u00e5 skape refleksjon og diskusjon blant deltakende l\u00e6rere slik at de kan presentere temaet p\u00e5 en engasjerende m\u00e5te for sine elever. Hovedfokus er p\u00e5 hands-on-kunnskap, og deltakerne blir introdusert for verkt\u00f8y og ressursersom enkelt kan tas i bruk i klasserommet. Sted: S2B Kartlegging av digital kompetanse I 2013 gjennomf\u00f8res b\u00e5de nasjonal kartleggingspr\u00f8ve av digitale ferdigheter for 4. trinn og det komparative internasjonale studiet IEA ICILS 2013 for 8. trinn. Dette vil \u00f8ke forst\u00e5elsen av hvordan digitale ferdigheter utvikler seg i norsk skole og hvordan elever i norsk skole plasserer seg internasjonalt. Sted: S1C Den digitale tilstanden i barnehagen Hvilke forutsetninger har barnehagen for \u00e5 bruke IKT i det pedagogiske arbeidet? Har de utstyr som fungerer og kompetanse og mulighet til \u00e5 bruke det sammen med barna? Senter for IKT i utdanningen deler funn fra sin siste unders\u00f8kelse. Sted: S1H 1500 \u2013 1545 Plenum L\u00e6ring for framtiden - v\u00e5r strategi de neste 3 \u00e5r og sentrale tiltak for 2013 1600 \u2013 1730 Sesjon 2/Verksted 2 S2A Minecraft i klasserommet Minecraft er et veldig popul\u00e6rt dataspill blant barn i 9\u201315-\u00e5rsalderen, hvor kun fantasien settergrenser \u2013 ogs\u00e5 for faglig bruk. P\u00e5 verkstedet l\u00e6rer man grunnleggende Minecraft og vurderer spillet opp mot kompetansem\u00e5l i Kunnskapsl\u00f8ftet. Skoleelever er med som eksperter. Sted: R7 Hvordan jobbe med digital d\u00f8mmekraft i klasserommet Denne sesjonen har som form\u00e5l \u00e5 \u00f8ke bevisstheten rundt digital d\u00f8mmekraft i klasserommet. Et viktig element er \u00e5 skape refleksjon og diskusjon blant deltakende l\u00e6rere slik at de kan presentere temaet p\u00e5 en engasjerende m\u00e5te for sine elever. Hovedfokus er p\u00e5 hands-on-kunnskap, og deltakerne blir introdusert for verkt\u00f8y og ressurser som\u00a0enkelt kan tas i bruk i klasserommet. Sted: S2B Internasjonalt samarbeid i valgfag og prosjektarbeid Gode tips, erfaringer og praktiske eksempler p\u00e5 hvordan europeiske utdanningsprogrammer, og i s\u00e6rdeleshet eTwinning, kan benyttes i det nye valgfaget. L\u00e6rere fra ungdomsskolen vil dele sine erfaringer fra arbeid med faget og gi gode r\u00e5d om hvordan en kan starte og gjennomf\u00f8re elevprosjekter. Sted: S2E Tirsdag 7. mai Tid: 1030-1115 Bruk av personlig IKT-utstyr i skolen (BYOD ) Stadig flere elever har personlig IKT-utstyr som de \u00f8nsker \u00e5 bruke og som ofte er bedre enn det skolen gir dem tilgang til. Hvilke muligheter og utfordringer knyttes til \u00e5 la elevene bruke eget utstyr ogs\u00e5 p\u00e5 skolen? Sted: S3B Ovttas.no \u2013 Finne, dele og produsere l\u00e6ringsressurser Ovttas.no er en samisk l\u00e6remiddeltjeneste for samling, deling og produksjon av l\u00e6remidler, utviklet av Senter for IKT i utdanningen og Sametinget. N\u00e5 blir produksjonsverkt\u00f8yet for digitale l\u00e6remidler fritt tilgjengelig, og det kan benyttes av alle som vil lage l\u00e6remidler. Sted: S3D 1130-1215 Utstillerseminar 2 Utdanning.no som verkt\u00f8y for karriereveiledning p\u00e5 nett Sted: U2D 1315-1400 Sesjon/ Verksted 4 Motivasjon med IKT. Elever som produsenter i iTEC Vi deler erfaringer fra norske ungdomsskoler med samskriving, blogging, presentasjonsverkt\u00f8y, wiki, skjermvideo, GPS/kart og QR-koder. I prosjektet iTEC testes l\u00e6ringsforl\u00f8p med IKT i over tusen europeiske klasserom. M\u00e5let er \u00e5 skape st\u00f8rre motivasjon hos elever, s\u00e6rlig i matematikk og naturfag. Sted: S4B Hvordan kan skolen inspirere elever til demokratisk deltakelse? Vi demonstrerer nettstedet minstemme.no, pr\u00f8ver ut debattverkt\u00f8y og gir ideer til hvordan nettstedet kan brukes i historie, samfunnsfag, RLE og norsk. Med oss har vi en l\u00e6rer som har v\u00e6rt med p\u00e5 \u00e5 utvikle nettstedet og som bruker det i egen undervisning. Sted: S4F Illustrasjonsfoto: Thinkstockphoto", "title": "M\u00f8t oss p\u00e5 NKUL 2013"},
{"date": "25. april 2013", "content": "Elever og politikere anbefaler nettressursen dubestemmer.no i arbeidet mot mobbing. Vil jobbe mot mobbing p\u00e5 nett>> Troms\u00f8 kommune arbeider med ny handlingsplan mot mobbing.\u00a0 I den anledning handlet hele barnas kommunestyrem\u00f8te i g\u00e5r om mobbing, og i forkant hadde alle barneskolene i Troms\u00f8\u00a0 satt mobbing p\u00e5 dagsorden. Elevr\u00e5dene presenterte selv b\u00e5de gjennomf\u00f8rte og planlagte tiltak mot mobbing og satt s\u00e6rlig s\u00f8kelys p\u00e5 utfordringene med digital mobbing. I den forbindelse ble dubestemmer.no anbefalt som en viktig ressurs, b\u00e5de av barna selv og den politiske ledelsen i Troms\u00f8. - P\u00e5 skolen v\u00e5r jobber vi aktivt mot mobbing, og vi har satt i gang mange tiltak mot digital mobbing, sier Kristoffer Haldorsen (12). Sammen med Embla Torsvik Olsen (12) og Mina Stedenfeldt (12), representerte han Prestvannet skole p\u00e5 onsdagens kommunestyrem\u00f8te. De er glade for at ikke bare barna, men ogs\u00e5 foreldrene har f\u00e5tt innf\u00f8ring i bruk av dubestemmer.no . Digital mobbing p\u00e5 dagsorden Stein Lillebo, kommunikasjonssjef i Troms\u00f8 kommune, lot seg imponere over elevenes innspill under kommunestyrem\u00f8tet. - Vi foreldre er n\u00e6rmest i en annen tidsregning enn elevene. Voksne tenker ofte automatisk klasserom, skolevei og friminutt som arenaer for mobbing fordi dette er steder elevene m\u00f8tes fysisk. N\u00e5 er disse arenaene flyttet. De er uavhengige av tid og sted og det stiller helt andre krav til forebygging, aktsomhet og ansvar, sier han. - Digital mobbing er like virkelig og krenkende som annen mobbing, og det er veldig fint \u00e5 se at elevene selv tar initiativ til \u00e5 sette dette p\u00e5 dagsorden, sier prosjektleder for Du bestemmer, Karoline T\u00f8mte. - Det kan v\u00e6re vanskelig for l\u00e6rere og foreldre \u00e5 forst\u00e5 hva som skjer p\u00e5 de digitale arenaene, og Du bestemmer kan fungere som en god introduksjon til dette temaet. Tiltak mot digital mobbing Tilbakemeldingene fra elevr\u00e5dene i Troms\u00f8skolen bekrefter at en handlingsplan mot mobbing m\u00e5 v\u00e6re et dokument i kontinuerlig utvikling. - Fra v\u00e5r side har det v\u00e6rt viktig at barna selv tar tak i problemene rundt mobbing. Vi trenger tiltak som er t\u00f8ffere og strengere, og vi satser p\u00e5 forebygging og oppl\u00e6ring. I Troms\u00f8 skal det v\u00e6re nulltoleranse mot mobbing. I den forbindelse er dubestemmer.no en sv\u00e6rt viktig ressurs b\u00e5de for skole og foreldre, sier leder i utdanningskomiteen i Troms\u00f8 kommune, Magnus M\u00e6land (H). Han tilf\u00f8yer: - Forebygging mot digital mobbing er viktig. Hvor grenser skal g\u00e5 og forst\u00e5elsen at man skal oppf\u00f8re seg p\u00e5 nettet som man oppf\u00f8rer seg ellers. Til kamp mot mobbing>> Foto: Christer Pedersen/iTroms\u00f8 Se utdrag fra kommunestyrem\u00f8tet her >>", "title": "Storsatsing mot mobbing i Troms\u00f8"},
{"date": "25. april 2013", "content": "Fornyingsminister Rigmor Aasrud bes\u00f8kte nylig senterets Rom for l\u00e6ring sammen med stortingsrepresentant Tove Karoline Knutsen. Knyttet til senterets hovedkontor i Troms\u00f8 er det etablert et moderne l\u00e6ringsrom som et eksempel p\u00e5 design av klasserom med fokus p\u00e5 teknologi. - Rommet benyttes av senterets ulike prosjekter og virksomheter som en arena for \u00e5 teste og utvikle bruk av IKT i undervisningen, forteller \u00d8ystein Nilsen ved senteret. Han tar i mot bes\u00f8ket samtidig som en hel gruppe elever med l\u00e6rer som er i rommet for f\u00f8rste gang. M\u00e5lsetningene med etableringen er \u00e5 utvikle spredningsbare eksempler p\u00e5 bruk IKT i undervisningen og kommunikasjonsl\u00f8sninger som gir merverdi til barnehager, skoler og l\u00e6rerutdannere. Stortingsmeldingen Digital agenda - IKT bidrar til verdiskaping og vekst i alle n\u00e6ringer og i samfunnet. M\u00e5lrettet bruk av IKT vil v\u00e6re avgj\u00f8rende for fremtidig sysselsetting og \u00f8konomisk vekst, sier fornyingsminister Rigmor Aasrud i en pressemelding. Satsing p\u00e5 IKT skal gi verdiskaping og vekst. Dette understrekes i stortingsmeldingen Digital agenda for Norge: IKT for vekst og verdiskaping, som regjeringen la frem uken f\u00f8r bes\u00f8ket. FAD har ansvar for fornyingsarbeidet i offentlig sektor, konkurransepolitikk, IKT-politikk, kirkesaker, statlig arbeidsgiverpolitikk, sp\u00f8rsm\u00e5l knyttet til samer og nasjonale minoriteter, personvern, fylkesmennene, tjenester for departementene og bygg- og eiendom.", "title": "Statsr\u00e5d Aasrud p\u00e5 bes\u00f8k i Rom for l\u00e6ring"},
{"date": "22. april 2013", "content": "Information about hotel, Sommar\u00f8y and Troms\u00f8 Back to main page The airport The airport is not very big so I think you will manage to find each other and we will find you for the buses. By no it is not possible to set up exactly when the buses will be set up, but as soon as we know when most of you are comming, we will propose times for buses. The once of you comming late Wednesday evning we suggest you take a hotel i town. You find an airport bus just outside the terminal building stoping at every hotel in town. And you may take the same bus back to the airport the next morning. I think the hotel close to the airport is fully booked. For those of you comming 13:35, 15:45 and 18:10 on the 12th, we will arrange transport to Sommar\u00f8y in some way or another. You might have to wait on the airport for some time. We will not be able to have transport for every flight. The hotel Here is a link to hte hotels home page were you will find more informaton about the hotel. Rica Sommar\u00f8y Arctic Hotel Troms\u00f8 Troms\u00f8 is the capitol of the county of Troms. It is the biggest town in the north of Norway and has many attractions worth visiting. Should you have only some hours in town we would suggest you take a look at the Arctic Cathedral and if you have enough time, The cable car to the viewpoint. And Polaria , The Art Museum of Northern Norway and The Polar Museum is also worthe visiting. If you consider going out the bar/restaurant Verthuset Skarven is a must. In June you might be able to have a pint outside, if you can afford it(?). You'll find some more information about the town on this site: http://www.visittromso.no/en/ Back to main page", "title": "Practical information about NSS-PDW"},
{"date": "19. april 2013", "content": "En ny europeisk unders\u00f8kelse gir positiv vurdering av norsk skole for tilgang til IKT og st\u00f8tte fra skole og l\u00e6rerere. \"European Survey of Schools: ICT in Education\" presentertes av EU og European Schoolnet (EUN) den 18. april. Dette er den\u00a0 f\u00f8rste systematiske kartleggingen av europeiske l\u00e6rere og elever og deres bruk av og synspunkter om teknologi som l\u00e6remiddel. Form\u00e5let med unders\u00f8kelsen er \u00e5 styrke den europeiske kunnskapsbasen om IKT i utdanning. European Schoolnet organiserer og gjennomf\u00f8rer kartleggingsstudien som omfatter 34 europeiske land (inkludert alle de nordiske landene). Studien er initiert og finansiert av EU. For mer informasjon om studien, bes\u00f8k essie.eun.org . Her kan du laste ned hele presentasjonen som Patricia Wastiau ved\u00a0 European Schoolnet holdt under lansering av rapporten. >> Europeisk kartlegging av IKT i skolen viser blant annet at: De tre skandinaviske landene har h\u00f8yest antall datamaskiner - ogs\u00e5 b\u00e6rbare -\u00a0 per elev (EUN \u2013 rapport, 2012,\u00a0 side 6). Det er i snitt 100 elever per Interaktive tavle og 50 elever per prosjektor (EUN \u2013 rapport, 2012, side 6). Mer enn 90 prosent av elevene er i skoler med bredb\u00e5nd, fra 2 mpbs til 30 mpbs. Norge er et av landene med best tilrettelagte forhold ogs\u00e5 n\u00e5r det gjelder bredb\u00e5nd.\u00a0 (EUN \u2013 rapport, 2012, side 7). Norge er et av landene med h\u00f8yest bruk av\u00a0 virtuelle l\u00e6ringsmilj\u00f8 (EUN \u2013 rapport, 2012, side 7). I EU blir cirka 75 prosent av elevene undervist av en l\u00e6rer med mer enn fire \u00e5rs erfaring med IKT i skolen. De mest erfarne l\u00e6rerne finner vi i Spania, Tsjekkia, Danmark, Finland, Latvia og Portugal. 40 til 45 prosent av elevene blir undervist av l\u00e6rere som ukentlig forbereder undervisning med datamaskin. Elevene har lengre erfaring med datamaskiner hjemme enn p\u00e5 skolen. IKT-oppl\u00e6ring er inkludert i l\u00e6rerutdanningen i mer enn halvparten av alle landene i unders\u00f8kelsen. EUN anbefaler \u00e5 sikre IKT-oppl\u00e6ring som en obligatorisk del av l\u00e6rernes utdanningsprogram. Omtrent 50 prosent av elevene g\u00e5r i skoler hvor det foreligger en skriftlige formulering (for eksempel IKT plan) for hvordan skolen skal bruke IKT. Omtrent 50 prosent av elevene g\u00e5r i skoler hvor l\u00e6rere har tid til \u00e5 dele, vurdere og utvikle instruksjonsmateriell. Mellom 60 og 80 prosent av elevene er i skoler hvor det finnes IKT-koordinatorer tilgjengelig. 90 prosent av elevene g\u00e5r p\u00e5 skoler hvor skoleleder er helt/delvis enig i bruk av IKT for \u00e5 samle informasjon, gj\u00f8re \u00f8velser, l\u00e6re p\u00e5 egenh\u00e5nd og sammen med andre. IKT p\u00e5 skolen kan gj\u00f8re en forskjell ved at cirka 30 prosent av 16-\u00e5rige elever som ikke har tilgang til IKT hjemme har tilgang p\u00e5 skolen. Last ned rapporten her.>>", "title": "Norge over gjennomsnittet i europeisk m\u00e5ling"},
{"date": "18. april 2013", "content": "Flere og flere skoler er i gang med \u00e5 pr\u00f8ve ut nettbrett i undervisningen. Derfor inviterer vi til  seminar for \u00e5 utveksle og dele erfaringer. Flere og flere skoler er i gang med \u00e5 pr\u00f8ve ut nettbrett i undervisningen. Derfor inviterer Senter for IKT i utdanningen til et seminar hvor skoler og skoleeiere kan utveksle og dele erfaringer om nettbrett. Seminaret har ingen delttageravgift og er rettet mot l\u00e6rere, skoleledere, skoleeiere, l\u00e6remiddelprodusenter og\u00a0 andre som er interessert i nettbrett. Meld deg p\u00e5 i dag! (Plass til 60 deltakere) >> Tid : 09.00-16.00 25. april Sted : Fridtjof Nansens plass 7, Oslo Tema :\u00a0 Erfaringer med nettbrett i skolen (Lenke til streamen. ) Program for dagen: 09:00: Kaffe og enkel servering 09:30 - 09:45: \u00c5pning:\u00a0 Senter for IKT i utdanningen. Trond Ingebretsen Innledning til seminaret. Dina Dalaaker 09:45 - 10:45: Erfaringer fra ulike prosjekter i Telemark fylkeskommune. Siv Reidun Eineb\u00e6rholm. 10:45 - 11:30: Gruppearbeid og servering av kaffe/te og frukt. Diskusjonstema:\u00a0Tema: A. Tekniske utfordringer B. Pedagogiske utfordringer og gevinster med nettbrett. 11:30 - 12:15: iPads som l\u00e6ringsbrett for elever og l\u00e6rere - erfaringer og planer p\u00e5 Frederik II videreg\u00e5ende skole. P\u00e5l Andr\u00e9 Ramberg med l\u00e6rere 12:15 - 12:45: Lunsj 12:45 - 13:45: Erfaringer fra ulike nettbrettl\u00f8sninger i ungdomsskolen Odin N\u00f8sen, Harestad skole, Randaberg kommune 13:45 - 14:15: BrettBoka - diskusjon om\u00a0distribusjon og bruk av digitale l\u00e6remidler. Olav Reitan 14:15- 14:30: Kort pause med kaffe og kaker 14:30 - 15:45: Ulike l\u00f8sninger for nettbrett i barneskolen. Erfaringer fra to skoler. Kampen skole, Jack Heidner og P\u00e5l Brekke med l\u00e6rer. Nedre Bekkelaget skole, Asbj\u00f8rn Saarheim med l\u00e6rere 15:45 \u2013 16:00: Avrunding: Hvordan kan Senter for IKT i utdanningen bidra for skoler og skoleeier som vil pr\u00f8ve ut nettbrett? Meld deg p\u00e5 i dag! (Plass til 60 deltakere) >> Foto: Lars \u00c5ke Andersen", "title": "Seminar om erfaringer med nettbrett i skolen"},
{"date": "17. april 2013", "content": "Enkel tilgang til kvalitetssikra og relevant informasjon for karriererettleiarar og r\u00e5dgivarar. Det er \u00f8nsket for den nye nettressursen som blir lansert til hausten. Send oss dine innspel! Utdanningsdirektoratet, Senter for IKT i utdanninga og Vox - nasjonal enhet for karriereveiledning har g\u00e5tt saman om \u00e5 setje i gang dette prosjektet. M\u00e5let er \u00e5 presentere eigne sider for karriererettleiarar og utdannings- og yrkesr\u00e5dgivarar p\u00e5 nettstaden utdanning.no. Sidene skal ha mykje nytt redaksjonelt innhald. Den skal \u00f3g bruke mange av dei nyttige ressursane som allereie finst ute blant praktikarane p\u00e5 feltet. Vi vil skape ein nettressurs der m\u00e5lgruppa raskt kan finne nyttige tips og ressursar. \u2013 Vi trur ein slik felles arena for karriererettleiarar og r\u00e5dgivarar kan auke kvaliteten og profesjonaliteten i karriererettleiinga, og til eit meir likeverdig karriererettleiingstilbod i fylka, seier Ingjerd Espolin Gaarder, avdelingsdirekt\u00f8r i Vox. Del dine ressursar Prosjektet treng hjelp til \u00e5 f\u00e5 inn stoff til dei nye nettsidene. Innsamlingsarbeidet er starta, og aktuelt innhald \u00e5 dele med andre kan vere: \u2022 ressursar som fungerer bra for deg \u2022 eit nyttig skjema eller ei kort skildring av eit godt tips \u2022 innhald som er tilpassa rettleiing om utdanning, karriere og yrkesval p\u00e5 alle niv\u00e5 \u2022 undervisningsopplegg, malar for samtaler, tips, verkt\u00f8y, \u00e5rshjul eller lenkjer til nyttige ressursar Les meir om prosjektet og del dine ressursar her. Illustrasjonsfoto: Thinkstock Photo", "title": "Meir p\u00e5 nett for karriererettleiarar og r\u00e5dgivarar"},
{"date": "17. april 2013", "content": "- Ytterlegare 25 000 er oppmeld og skal gjennomf\u00f8re i dagane som kjem, siste dag er 30. april. Det forteljar Gunstein Egeberg ved Senter for IKT i utdanninga. - P\u00e5 oppdrag fr\u00e5 Utdanningsdirektoratet har vi utvikla ein kartleggingspr\u00f8ve i digitale ferdigheiter p\u00e5 fjerde trinn, forteljer han. Pr\u00f8ven skal gjennomf\u00f8rast i mars og april og p\u00e5meldinga blei opna 15. februar. Du finn meir informasjon om denne og andre slike pr\u00f8var p\u00e5 nettsidene til Utdanningsdirektoratet ( udir.no eller p\u00e5 samlesida her ) kor ogs\u00e5 rettleiingsmateriellet er tilgjengeleg.\u00a0 I byrjinga av mai vil det p\u00e5 bakgrunn av resultata fr\u00e5 pr\u00f8ven setjast ei grense for kva elevar som treng vidare fagleg oppf\u00f8lging. Denne vil presenterast p\u00e5 nettsidene til direktoratet. Senteret \u00f8nskjer elevane lukke til! Foto: Lars \u00c5ke Andersen", "title": "10 000 elevar har gjennomf\u00f8rd kartleggingspr\u00f8ven i digitale ferdigheiter"},
{"date": "09. april 2013", "content": "For f\u00f8rste gang utf\u00f8res en systematisk kartlegging av europeiske l\u00e6rere og elever og deres bruk av og synspunkter om teknologi som l\u00e6remiddel. Den europeiske kartlegging av IKT i skolen lanseres i Oslo ved Senter for IKT i utdanningen med frokost- og lanseringsseminar: Fredag 19. april kl 08.30 i Oslo. Tema : Lansering av europeisk karlegging av IKT i skolen N\u00e5r : 19. april fra kl. 08.30 til 10.30 Sted : Fridtjof Nansens plass 7, Oslo Velkommen! Meld deg p\u00e5 i dag!>> (Maksgrense p\u00e5 60 deltakere.) Program frokostseminar 19. april 08.15 - Frokostservering 08.30 - Innledning ved Trond Ingebretsen, Senter for IKT i utdanningen 08.45 - European Survey of Schools: ICT in Education - Patricia Wastiau fra Europeen Schoolnet 09.30 - Kaffepause 09.45 - Kommentar om det norske delen av studien ved Morten S\u00f8by og Massimo Loi, Senter for IKT i utdanningen 10.30 - Avslutning NB! Hele seminaret vil foreg\u00e5 p\u00e5 engelsk. Fakta om Europeisk kartlegging av IKT i skolen Form\u00e5let med unders\u00f8kelsen, the European Survey of Schools: ICT in Education, er \u00e5 styrke den europeiske kunnskapsbasen om IKT i utdanning. European Schoolnet organiserer og gjennomf\u00f8rer kartleggingsstudien som omfatter 34 europeiske land (inkludert alle de nordiske landene). Studien er initiert og finansiert av EU. Den offentlige rapporten presenteres av EU og European Schoolnet den 18. april. Mer informasjon finner du p\u00e5 essie.eun.org Illustrasjonsfoto: Thinkstock", "title": "Frokostseminar om teknologibruk i europeiske skoler"},
{"date": "08. april 2013", "content": "Den virtuelle matematikkskolen skal v\u00e6re klar for storskala utpr\u00f8ving august 2013. Vi planlegger \u00e5 ta opp 1000 elever fordelt p\u00e5 elever som \u00f8nsker st\u00f8rre utfordringer i faget matematikk og elever som trenger ekstra st\u00f8tte i faget. Piloten skal gi Senter for IKT i utdanningen det n\u00f8dvendige erfaringsgrunnlag for \u00e5 gi Kunnskapsdepartementet de riktige r\u00e5dene om hvorvidt og hvordan et permanent, nasjonalt tilbud kan bygges opp. Elever med behov for st\u00f8rre utfordringer i matematikk Den f\u00f8rste m\u00e5lgruppen er de elevene som starter 10. trinn h\u00f8sten 2013 og som utmerker seg ved \u00e5 v\u00e6re spesielt sterke i matematikk. Det er elever som vil f\u00e5 6 som avsluttende karakter i matematikk og er moden for faglige utfordringer utover det de m\u00f8ter i grunnskolen. Disse elevene vil f\u00e5 tilbud om \u00e5 f\u00f8lge l\u00e6replanen for faget Matematikk 1T (MAT1013) fra videreg\u00e5ende oppl\u00e6ring gjennom skole\u00e5ret. Ved \u00e5 gjennomf\u00f8re dette kurset f\u00e5r eleven standpunktkarakter og mulighetene til \u00e5 ta eksamen v\u00e5ren 2014. Denne gruppen med elever vil f\u00e5 ukentlig nettbasert undervisning. Elevene vil f\u00e5 tilgang til 100 e-leksjoner som dekker kompetansem\u00e5lene i 1T. For \u00e5 underst\u00f8tte sosialt samspill for l\u00e6ring, vil det bli brukt samhandlingsverkt\u00f8y for chat og forum og avstands\u00adoverbyggende teknologier (Adobe Connect videokonferanse). Undervisningen vil foreg\u00e5 sammen med elever fra andre skoler, og det legges opp til at de skal kunne samhandle og l\u00e6re av hverandre. Dette kurset er sv\u00e6rt m\u00e5lrettet og vil f\u00f8lge den samme faglige progresjonen som videreg\u00e5ende oppl\u00e6ring har i dag. Elever som trenger mer st\u00f8tte i matematikk Den andre gruppen er elever som starter 9. trinn h\u00f8sten 2013 og som av ulike grunner og \u00e5rsaker presterer svakt eller er umotiverte, og derfor trenger ekstra st\u00f8tte i faget. Prosjektet definerer dette som elever som vil f\u00e5 karakteren 3 eller d\u00e5rligere som avsluttende karakter i matematikk. Elevene vil f\u00e5 tilbud om \u00e5 bruke DVM som et supplement til den ordin\u00e6re klasseromsundervisningen. Det presiseres at dette tilbudet ikke \u00a0skal fungere som en erstatning for de tiltak som er gitt gjennom individuelle oppl\u00e6ringsplaner(IOP). Denne gruppen tilbys niv\u00e5tilpassede l\u00e6ringspakker innenfor deler av kompetansem\u00e5lene under \u00abTall og algebra\u00bb. Stoffet som tilbys vil v\u00e6re p\u00e5 ulike niv\u00e5 og med variert tiln\u00e6rming. Elevens l\u00e6rer kan med dette benytte seg av DVM som en inngangsport til niv\u00e5tilpasset oppl\u00e6ring. DVM-l\u00f8sningen \u00f8nsker \u00e5 tilby eleven tilgang p\u00e5 ekstra st\u00f8tte, blant annet via chat og forum. Det vil ogs\u00e5 legges opp til modererte samhandlingsarenaer for at elevene skal kunne samarbeide og diskutere matematiske problemstillinger. Bli med p\u00e5 piloten! Deltakelse i prosjektet vil medf\u00f8re flere gevinster: innblikk i et st\u00f8rre utvalg av digitale ressurser innen matematikk tilgang p\u00e5 detaljerte rapporter om elevens framgang utpr\u00f8ving av spillbasert l\u00e6ring utpr\u00f8ving av niv\u00e5tilpasset l\u00e6ring \u00f8kt digital kompetanse hos elever og l\u00e6rere som deltar Ta kontakt p\u00e5 dvminfo@iktsenteret.no dersom du \u00f8nsker \u00e5 bli med p\u00e5 piloten, eller har andre sp\u00f8rsm\u00e5l eller innspill knyttet til DVM. For \u00e5 kunne gjennomf\u00f8re denne piloten er prosjektet avhengig av at skolen kan tilfredsstille visse kriterier. God bredb\u00e5ndskapasitet inn til skolen, og i skolens interne datanett \u2013 siden videokommunikasjon til elevene er f\u00f8lsom for d\u00e5rlig nettkapasitet. Alle deltakende elever m\u00e5 ha tilgang til PC med tilstrekkelig kapasitet, oppdatert programvare og utstyr til \u00e5 gjennomf\u00f8re videosamtaler(lydkort, headset og webkamera). Tilgang p\u00e5 lokal IKT-st\u00f8tte (f\u00f8rstelinjesupport) Vi trenger \u00e5 vite: Kontaktinformasjon til rektor, deltakende l\u00e6rere og IKT-ansvarlig. Ca. antall elever som er aktuelle for deltakelse i kurset Matematikk 1T Ca. antall svakt presterende elever som kan ha nytte av DVM Har dere l\u00e6rerkrefter ved skolen som kan tenkes \u00e5 delta i piloten ogs\u00e5 utover det \u00e5 ivareta egne elever, f eks som nettl\u00e6rere for andre skolers elever? Har skolen tilgang p\u00e5 lokal IKT-st\u00f8tte som kan v\u00e6re behjelpelig ved testing av DVM og support ved lokale tekniske problemer? Mer informasjon om prosjektet vil bli distribuert til de skolene som er interessert i \u00e5 delta.", "title": "Deltakere s\u00f8kes til storskala utpr\u00f8ving av virtuell matematikkskole"},
{"date": "08. april 2013", "content": "eTwinning inviterer 6 NKUL-deltakere til seminar i Europa h\u00f8sten 2013 eTwinning arranger hvert \u00e5r en rekke seminar rundt om i Europa. eTwinning Norge vil i \u00e5r invitere 3 NKUL-deltakere som under konferansen registrerer seg i portalen , til \u00e5 delta p\u00e5 ett av h\u00f8stens seminar. Videre vil vi invitere 3 av deltakerne p\u00e5 sesjonen Internasjonalt samarbeid og prosjektjobbing, mandag kl.16.00 , til et passende seminar. De inviterte m\u00e5 ha elever i aktuell aldersgruppe og undervise i egnede fag/tema ut fra seminarets m\u00e5lgruppe. Hjelp til registrering kan f\u00e5s p\u00e5 standen til Senter for IKT i utdanningen og etter sesjonen p\u00e5 mandag. Du finner en oversikt over h\u00f8stens seminarer her: http://iktsenteret.no/aktuelt/etwinning-2013-seminartilbud De\u00a0 inviterte l\u00e6rerne vil f\u00e5 dekket flyreise og konferanseopphold. I gjengjeld forventes det av l\u00e6rerne at de i l\u00f8pet av seminaret finner en prosjektpartner og starter et prosjekt i skole\u00e5ret 2013/2014.", "title": "NKUL-deltakere inviteres til seminar i Europa"},
{"date": "08. april 2013", "content": "Kom innom  standen v\u00e5r samt f\u00e5 med deg foredrag om klasseledelse, spill, digital d\u00f8mmekraft, BYOD og digitale l\u00e6ringsressurser p\u00e5 NKUL i Trondheim 6.-8. mai. NKUL har et omfattende program med blant annet 6 plenumforedrag, 40 sesjoner/verksted og 32 utstillerseminar om for eksempel BYOD, klasseledelse, spill i undervisning, digital dannelse, ny vurderingspraksis og erfaringer fra nettbrettprosjekter. Meld deg p\u00e5 og se hele programmet her. >> NKUL samlet i 2012 1070 deltakere og 60 utstillere som retter seg mot IKT og skole. Senter for IKT i utdanningen er medarrang\u00f8r av denne konferansen ogs\u00e5 i \u00e5r. Senteret holder og deltar p\u00e5 sesjoner blant annet om Ny vuderingspraksis i en digital skole (Minidebatt) Kartlegging av digital kompetanse Minecraft i klasserommet Hvordan jobbe med digital d\u00f8mmekraft i klasserommet Valgfaget internasjonalt samarbeid Bruk av personlig IKT-utstyr i skolen, BYOD - Bring Your Own device Ottvas.no \u00a0- nettbasert l\u00e6ringsarena for samiske digitale l\u00e6remidler IKT og motivasjon: Elever som produsenter av digitale l\u00e6ringsressurser (iTEC) Min stemme og stemmerettsjubileet Den virtuelle matematikkskolen Den digitale tilstanden i barnehagen Illustrasjonsfoto: iStockphoto", "title": "Nasjonal konferanse om bruk av IKT i utdanning og l\u00e6ring"},
{"date": "04. april 2013", "content": "L\u00e6rere med elever i aldersgruppen 13 - 17 \u00e5r inviteres til Slovakia i mai. Den 16. - 18 mai arrangeres det arbeidsseminar i Bratislava. M\u00e5lgruppe er l\u00e6rere med elever i alderen 13 - 17 \u00e5r. Tema er kompetanseheving gjennom prosjektjobbing. Kontaktseminaret vil gi faglig input, innf\u00f8ring i bruk av eTwinning-verkt\u00f8y, hjelp til partners\u00f8k og prosjektoppstart i en sosial og spennende ramme. Dette gir en unik mulighet til raskt \u00e5 komme i gang med et internasjonalt prosjekt hvor du selv bestemmer tema, arbeidsm\u00e5te og omfang sammen\u00a0 med partner og elever.L\u00e6rere som f\u00e5r tilbud om \u00e5 delta, vil f\u00e5 flyreisen og konferanseoppholdet dekket av den norske eTwinning-st\u00f8ttetjenesten. Alle deltakere forplikter seg til \u00e5 finne en prosjektpartner og starte et prosjekt i l\u00f8pet av det neste skole\u00e5ret. Mer informasjon om seminaret og program vil komme. Eventuelle sp\u00f8rsm\u00e5l kan rettes til Lisbeth K Gregersen p\u00e5 90522914, lkg@iktsenteret.no eller ti Torbj\u00f8rn D Moe 92042909, tdm@iktsenteret.no . S\u00f8knadsfrist er 15.april . Fyll ut s\u00f8knadsskjema. Loading...", "title": "Kontaktseminar i Bratislava"},
{"date": "04. april 2013", "content": "Et eget Donald-hefte sendes n\u00e5 til alle barnehager i landet. Sammen med Donald kan barn og voksne utforske og l\u00f8se oppgaver for \u00e5 l\u00e6re om en trygg og spennende digital hverdag. Oppdatering: Dette heftet er veldig popul\u00e6rt, og vi f\u00e5r mange henvenselder fra varnehager og skoler som \u00f8nsker heftet tilsendt. Heftene ligge tilgjengelig p\u00e5 univers.no som egentlig er en nettbutikk, men heftet er selvsagt gratis (porto og ekspedisjonsgebyr tilkommer). I Donald-historien m\u00f8ter vi Donald som l\u00e6rer seg \u201cnettvett\u201d ved \u00e5 dumme seg ut p\u00e5 nettet. - Mobiltelefoner, nettbrett, pc-er og internett er en naturlig del av livet til de fleste barn, ogs\u00e5 de helt sm\u00e5 barna - s\u00e5 mye som ett av tre barn mellom 1 og 12 \u00e5r bruker internett daglig, sier Trond Ingebretsen, direkt\u00f8r ved Senter for IKT i utdanningen. Ofte er barna mer nysgjerrige og raskere til \u00e5 l\u00e6re digitale funksjoner enn de voksne, samtidig finnes det er stort behov for at barn sammen med voksne opparbeider seg gode brukervaner for \u00e5 v\u00e6re ansvarlige digitale borgere, sier Ingebretsen. Last ned Donald-heftet om nettvett her>> Bevissthet om nettvett Hvis barn f\u00e5r l\u00e6re om nettvett allerede i barnehagen og ved at foreldre og andre voksenpersoner er bevisste barns behov for \u00e5 l\u00e6re om nettvett, vil f\u00e6rre oppleve ubehagelige ting eller \u00e5 dumme seg ut p\u00e5 nett, slik som Donald gj\u00f8r i denne fortellingen. - Mobilen og nettbrettet er naturlige inngangsporter til internett, og mange barn beveger seg raskt og enkelt mellom s\u00f8kemotorer, filmtjenester og spill, sier Karl Fredrik Lund, direkt\u00f8r for privatmarkedet i NetCom. Det er viktig at ogs\u00e5 IKT-n\u00e6ringen bidrar til en trygg og god internetthverdag for de minste, s\u00e5 vi er sv\u00e6rt forn\u00f8yd med \u00e5 ha f\u00e5tt med oss NetCom og Google i satsningen p\u00e5 nettvett via Donald, sier IKT-Norges\u00a0direkt\u00f8r for myndighetskontakt\u00a0Heidi Austlid. - Donald-heftet er en fint utgangspunkt for dialog mellom barn, foreldre og barnehager rundt trygg nettbruk, understreker seniorr\u00e5dgiver Thomas Heps\u00f8 i Medietilsynet. B\u00e5de Medietilsynet, Foreldreutvalget for barnehagebarn (FUB) og Redd Barna, som er samarbeidspartnere i prosjektet, er opptatt av at sm\u00e5 barn behersker teknologi p\u00e5 en helt annen m\u00e5te i dag enn bare for et par \u00e5r siden, noe som betyr at vi ogs\u00e5 m\u00e5 starte mye tidligere med \u00e5 utvikle deres bevissthet i det \u00e5 bruke nettet. Fakta om Donald-heftet IKT-Norge har sammen med Senter for IKT i utdanningen, Medietilsynet, Foreldreutvalget for barnehagebarn (FUB), NetCom, Google og Redd Barna har laget et helt eget Donald-hefte med temaet nettvett for 4 til 6-\u00e5ringer. Heftet skal v\u00e6re utgangspunkt for diskusjon og samarbeid mellom hjem og barnehage og de laveste trinnene i skolen. Hensikten med Donald-heftet er \u00e5 bidra med nettvett gjennom en kjent figur og \u00e5 tilby barnehager og foreldre et produkt som kan bidra til \u00e5 skape dialog. N\u00e5r barn og voksne deler leseropplevelser \u00e5pnes nye muligheter for \u00e5 snakke om temaene som historiene tar opp. Dessuten finnes det en rekke morsomme oppgaver som omhandler nettvett i heftet. P\u00e5 bildene ser du barn fra Barneslottet barnehage sammen med direkt\u00f8r Trond Ingebretsen ved Senter for IKT i utdanningen og direkt\u00f8r for myndighetskontakt\u00a0 i IKT-Norge, Heidi Austlid. Eldre barn kan ogs\u00e5 l\u00e6re om nettvett gjennom Du bestemmer.", "title": "L\u00e6rer nettvett med Donald i barnehagen"},
{"date": "03. april 2013", "content": "Senteret er klar med ny strategi som peker p\u00e5 viktige prioriteringer i utdanningssektoren. Barn og unge anno 2013 bruker ulike digitale verkt\u00f8y som ingen annen generasjon f\u00f8r har gjort. De fleste barn som begynner i barnehagen og p\u00e5 skolen har allerede et etablert forhold til ulike teknologier. Skoler og barnehager m\u00e5 v\u00e6re rustet til \u00e5 m\u00f8te barna p\u00e5 en god m\u00e5te. - Det er viktig for senteret \u00e5 v\u00e6re en sterk og tydelig p\u00e5driver og premissleverand\u00f8r. M\u00e5let er at barn, elever og studenter tilegner seg n\u00f8dvendig digital kompetanse og l\u00e6rer bedre ved hjelp av smart teknologibruk, sier Trond Ingebretsen som er direkt\u00f8r for senteret. Sterk og tydelig p\u00e5driver og premissleverand\u00f8r Digitale ferdigheter og kompetanse er viktig for \u00e5 delta i samfunnet, noe som ette forsterkes ytterligere av regjeringens satsing p\u00e5 \u00e5 digitalisere offentlig sektor. Utdanningssektoren m\u00e5 v\u00e6re forberedt p\u00e5 \u00e5 utvikle barn og unges digital kompetanse, fordi dette kreves b\u00e5de av dagens og fremtidens samfunn. - Samarbeid og kunnskapsdeling i utdanningen er et av de viktigste redskapene for \u00e5 oppn\u00e5 m\u00e5let om bedre l\u00e6ringsutbytte ved hjelp av IKT, understreker Ingebretsen. Senterets virkeomr\u00e5de favner bredt Det handler om utvikling og utnyttelse av digitale ferdigheter og digital kompetanse i barnehagen, i grunnoppl\u00e6ringen og i l\u00e6rer- og barnehagel\u00e6rerutdanningen. - Senteret m\u00f8ter hver dag dyktige og entusiastiske mennesker i utdanningssektoren som utvikler og praktiserer kunnskap om l\u00e6ring ved bruk av IKT. Denne kunnskapen skal hjelpe oss \u00e5 identifisere og formidle muligheter, l\u00f8sninger og god praksis for sektoren, sier Ingebretsen. Strategien bygger p\u00e5 rammer gitt av Kunnskapsdepartementet, er utviklet med innspill fra 80 ulike interessenter i sektoren samt faglige innspill egne ansatte. Last ned strategien til senteret her>> P\u00e5 bildet: Senterets direkt\u00f8r Trond Ingebretsen Foto: Anita Arntzen", "title": "L\u00e6ring for framtiden"},
{"date": "22. mars 2013", "content": "Artikkelen \u201dDigital literacy in upper secondary school - what are students using their laptops for during teacher instruction?\" av Marte Blikstad-Balas, er av redakt\u00f8rene i Nordic Journal of Digital Literacy nominert til Universitetsforlagets pris for \u00e5rets tidsskriftartikkel 2012. Blikstad-Balas retter i denne artikkelen s\u00f8kelyset mot et viktig felt og en diskusjon som opptar mange l\u00e6rere i skolen, nemlig de b\u00e6rbare datamaskinenes verdi i klasserommet. Artikkelen er et godt bidrag til forskningsfeltet blant annet fordi den reflekterer over hvilket rolle de b\u00e6rbare datamaskinene spiller i elevens tiln\u00e6rming til fag og l\u00e6ring i ungdomsskolen. Mye av debatten rundt IKT i skolen g\u00e5r p\u00e5 tidsbruk og implementasjon av teknologi. Blikstad-Balas diskuterer i denne artikkelen hva de b\u00e6rbare maskinene brukes til i klasserommet, og hvordan. Er de nyttige eller mest forstyrrende? Forfatteren representerer en ny, ung og spennende stemme som redaksjonen mener det er viktig \u00e5 l\u00f8fte frem. Artikkelen har et tydelig og klart fokus og er godt skrevet. Den er resultat av et veldesignet og nyttig case-studie som viser at det stadig er et gap mellom digital literacy-praksis i og utenfor skolen. Redaksjonen i Nordic Journal of Digital Literacy \u00f8nsker Marte Blikstad-Balas lykke til i konkurransen om \u00e5rets tidsskriftartikkel 2012. Artikkelen ble publisert i Nordic Journal of Digital Literacy 02-2012, VOL. 7, ss. 81-97 og kan lastes ned gratis fra Idunn.", "title": "Nominasjon til \u00e5rets tidsskriftartikkel 2012"},
{"date": "19. mars 2013", "content": "Fjerde og nest siste pilot i iTEC-prosjektet starter over p\u00e5ske. 30 l\u00e6rere m\u00f8ttes 19. mars p\u00e5 IKT-senteret i Oslo for \u00e5 planlegge innovative undervisningsopplegg med digital historiefortelling, spilldesign og 3D-printing. M\u00e5let med iTEC (Innovative Technologies for an Engaging Classroom) er \u00e5 forme fremtidens klasserom gjennom \u00e5 teste undervisningsopplegg i stor skala p\u00e5 skoler i mange europeiske land. I tillegg til digital historiefortelling, vil norske l\u00e6rere i syklus 4 ogs\u00e5 designe og utvikle spill, og designe modeller av bygninger som printes i 3D. - Femte og siste pilotrunde starter f\u00f8r jul, og da er b\u00e5de nye og tidligere iTEC-l\u00e6rere velkomne til \u00e5 delta, sier Ola Berge ved Senter for IKT i utdanningen. iTEC er et fire\u00e5rig prosjekt i regi av European Schoolnet, en sammenslutning av europeiske utdanningsministerier. Senter for IKT i utdanningen koordinerer prosjektet i Norge. Matematikk og naturfag er sentrale fag i iTEC, men andre fag og tverrfaglig samarbeid vil ogs\u00e5 vies oppmerksomhet. Les mer om iTec her >> - I iTEC skal vi systematisere erfaringer og beskrive god praksis som kan bidra til \u00e5 forme fremtidens klasserom, derfor er forskning og evaluering viktig i prosjektet, sier Vibeke L. Guttormsgaard ved Senter for IKT i utdanningen.\u00a0L\u00e6rerne fyller ut sp\u00f8rreskjemaer, og senteret rapporter fra skoleobservasjoner og intervjuer, disse dataene sendes til Manchester Metropolitan University i England til forskerne som har ansvar for evalueringen i prosjektet som p\u00e5g\u00e5r i 13 land. - N\u00e5r prosjektperioden er ferdig vil de mest vellykkede l\u00e6ringsforl\u00f8pene gj\u00f8res tilgjengelig for allmenn bruk, forteller Cecilie Aurvoll ved Senter for IKT i utdanningen. Bildet er hentet fra mandagens frokostseminar i samme l\u00e6ringsom ved Oslokontoret v\u00e5rt.", "title": "Tester ut innovative l\u00e6ringsforl\u00f8p i klasserommet"},
{"date": "11. mars 2013", "content": "Senteret inviterer til frokostseminar om spillbasert l\u00e6ring, klasseledelse med teknologi, nettbrett, karriereveiledning p\u00e5 nett og FEIDE. Vi\u00a0 inviterer til frokostseminar 18. mars fra kl. 08.15 til 10.30 i v\u00e5re Oslo-lokaler. Merk! Begrenset plasser igjen! Sted: Fridtjof Nansens plass 7, 6. etg.\u00a0 Oslo. Meld deg p\u00e5 i dag!>> Frokostseminaret blir streamet og alle som vil kan f\u00f8lge med p\u00e5 streaming.iktsenteret.no Program Servering av frokost 08.15 Velkommen ved direkt\u00f8r Trond Ingebretsen. Statusoppdatering p\u00e5 v\u00e5re fagfelt - nasjonalt og internasjonalt ved Morten S\u00f8by. Spill i skolen, spillbasert l\u00e6ring ved J\u00f8rund H\u00f8ie Skaug. Ovttas.no: produksjonsverkt\u00f8y for digitale l\u00e6remidler ved Elisabeth B\u00e6kken. Min Stemme ved Susanne Koch. Den virtuelle mattematikkskolen ved Frode L\u00f8bersli. Klasseledelse med teknologi ved Torbj\u00f8rn D. Moe. Felles elektronisk identitet (FEIDE) ved Morten Dahl. Nettbasert karriereveiledning ved Trond Ingebretsen. Nettbrett i skole og barnehage ved Dina Dalaaker sammen med ass. rektor Asbj\u00f8rn ved Nedre Bekkelaget skole og rektor Roar Vingelsg\u00e5rd ved S\u00f8bakken skole. Meld deg p\u00e5 i dag!>> Illustrasjonsfoto: Lars \u00c5ke Andersen", "title": "Frokostseminar om l\u00e6ring for framtiden"},
{"date": "11. mars 2013", "content": "P\u00e5 oppdrag fr\u00e5 Utdanningsdirektoratet har vi utvikla ein kartleggingspr\u00f8ve i digitale dugleikar p\u00e5 fjerde trinn. Pr\u00f8ven skal gjennomf\u00f8rast i mars og april og p\u00e5meldinga blei opna 15. februar. Du finn meir informasjon om denne og andre slike pr\u00f8var p\u00e5 nettsidene til Utdanningsdirektoratet ( udir.no eller p\u00e5 samlesida her ) kor ogs\u00e5 rettleiingsmateriellet er tilgjengeleg. Senteret \u00f8nskjer fjerdetrinnsl\u00e6rarane og \u2013elevane lukke til med pr\u00f8vegjennomf\u00f8ringa! Foto: Lars \u00c5ke Andersen", "title": "Kartlegg digitale dugleikar p\u00e5 fjerde trinn"},
{"date": "05. mars 2013", "content": "Min stemme, et nettsted for l\u00e6ring og samtale om demokrati, likestilling, ytringsfrihet og medvirkning, lanseres i dag. I 2013 feirer vi hundre \u00e5r med allmenn stemmerett for b\u00e5de kvinner og menn i Norge. I 2014 feirer vi at Grunnloven er 200 \u00e5r. Jubileene handler om stemmerett, likestilling, representasjon, og kunnskap om grunnloven og dens betydning for det norske folkestyret. Jubileene skal bidra til deltagelse og engasjement i demokratiet og skape folkefest i hele landet. Til jubileene har Kunnskapsdepartementet sammen med Senter for IKT i utdanningen utviklet nettstedet Min stemme \u2013 et nettsted for l\u00e6ring om demokrati og deltakelse. - Jeg \u00f8nsker at elever og l\u00e6rere skal kunne hente kunnskap og skape engasjement og holdninger rundt v\u00e5re grunnleggende verdier. Vi skal skape identitet og innsikt i hva et demokrati bygger p\u00e5, demokratiske rettigheter og ferdigheter, sier kunnskapsminister Kristin Halvorsen. Min stemme retter seg mot barnehager, grunnskoler og videreg\u00e5ende skoler og engasjerer og involverer barn og unge i sp\u00f8rsm\u00e5l om demokrati og deltakelse Tilpasset bruk i barnehage og skole P\u00e5 minstemme.no finner du mange faglige ressurser og oppgaver og ulike m\u00e5ter \u00e5 engasjere barn og unge p\u00e5. Ressurser for skolen er merket med kompetansem\u00e5l og spesielt utviklet for fagene norsk, samfunnsfag, historie og RLE/religion og etikk. For barnehage er ressursene og oppgavene koblet til innholdet i rammeplanen. Innholdet p\u00e5 nettstedet vil bli utvidet og videreutviklet gjennom hele jubileumsperioden. Minste mme.no inneholder ogs\u00e5 aktiviteter som konkurranser, debatter, oppgaver, quizer og verkt\u00f8y for \u00e5 lage egne tegneserier og digitale fortellinger . Nettstedet er enkelt \u00e5 ta i bruk i undervisningen eller sammen med barnehagebarn. Dugnad og samarbeid Senter for IKT i utdanningen skal planlegge og koordinerer l\u00e6ringsressursen. Innholdet p\u00e5 Min stemme produseres i stor grad av v\u00e5re hjelpsomme samarbeidspartnere. Blant de mest sentrale finner vi: Arkivverket Eidsvoll 1814 Kulturr\u00e5det Nasjonalbiblioteket NDLA NRK Skole Redd Barna Stemmerettsjubileumskomiteen Store norske leksikon Stortinget TV2 Skole I tillegg bidrar en rekke forlag, museer, frivillige organisasjoner, offentlige akt\u00f8rer, l\u00e6remiddelprodusenter, barnehageansatte, l\u00e6rere og elever med fagressurser og innhold. Illustrasjonen er tegnet av Eivind Gulliksen. Ikonet av Demokrabaten g\u00e5r igjen p\u00e5 alle barnehageressurser og oppgaver p\u00e5 minstemme.no. Temategningene kan brukes i samtale med barna for \u00e5 f\u00e5 frem deres tanker om ulike situasjoner. Klikk her for \u00e5 komme til det nye nettstedet minstemme.no eller her for \u00e5 se prosjektets samleside .\u00a0Du kan ogs\u00e5 f\u00f8lge Min stemme p\u00e5 Twitter og Facebook .", "title": "L\u00e6r om demokrati p\u00e5 Min stemme"},
{"date": "04. mars 2013", "content": "Her finnes lenker og PDF av presentasjoner holdt p\u00e5 spillforum 1. mars. Magnus H. Sandberg innledet med \u00e5 fortelle om arbeidet med spillark om Minecraft , som er\u00a0utarbeidet i samarbeid med IKT-senteret og Medietilsynet. Spillarket viser en enkel og gratis fremgangsm\u00e5te for \u00e5 jobbe med kompetansem\u00e5l i Minecraft i matematikk og kunst og h\u00e5ndverk p\u00e5 4. trinn. Spillarket er tilgjengelig p\u00e5 Medietilsynets og IKT-senterets nettsider . \u00d8ystein Imsen presenterte i samarbeid med elevene Halvor Sogn Haug og Alexander Andersen Minecraft-prosjektet til 9a p\u00e5 Ringstabekk skole. Imsen reflekterte ogs\u00e5 rundt ludologi, praksispedagogikk, og spill designet for l\u00e6ring vs. kommersielle dataspill i skolen. Presentasjonen finnes her . Gunnar Hovd fra Vestby vgs. presenterte sammen med elever hvordan Minecraft har blitt brukt til \u00e5 simulere en byggeprosess i bransjel\u00e6re p\u00e5 tekniske og allmenne fag. Les mer om Minecraft og kompetansem\u00e5l i tegning og bransjel\u00e6re p\u00e5 Hovds blogg . Fotoet er fra skolens prosjekt. Simon McCallum fra H\u00f8gskolen i Gj\u00f8vik presenterte et utviklerperspektiv p\u00e5 Serious Games . Aleksander Hus\u00f8y fra Nordahl Grieg vgs. presenterte erfaringer fra prosjekt med Civilization IV. Hus\u00f8y har svart p\u00e5 sp\u00f8rsm\u00e5l her . Her er hans presentasjon som PDF . Erik Igglund fra Teach Gamer Sweden, som samarbeider med Mojang (Minecraft) presenterte en kommende satsning p\u00e5 en skreddersydd versjon for skolen. Steinar Aas fra Asio presenterte l\u00e6ringsuniverset Leap, som er under utvikling.", "title": "Presentasjoner fra spillforum"},
{"date": "28. februar 2013", "content": "Dataspill i skolen er hovedtemaet p\u00e5 Spillforum 1. mars. L\u00e6rer Magnus Sandberg har i samarbeid med Medietilsynet og Senter for IKT i utdanningen utviklet et studieark der dataspill brukes aktivt i undervisningen. \u2013 Vi m\u00e5 t\u00f8rre \u00e5 utnytte mulighetene som spillene gir oss, sier l\u00e6rer Magnus Sandberg og understreker at l\u00e6replanen er helt \u00e5pen for dette, det er snakk om \u00e5 bruke spill som redskap, sier Sandberg. Trond Ingebretsen, direkt\u00f8r ved Senter for IKT i utdanningen, mener Minecraft er et godt eksempel p\u00e5 hvordan teknologi som barna er kjent med, kan settes inn i en pedagogisk ramme og bidra til tverrfaglig l\u00e6ring. Les artikkel i Dagbladet om 9.klassingene ved Ringstabekk skole i B\u00e6rum , som\u00a0har ha r spilt Minecraft p\u00e5 skolen. Ser reportasje i NRK Morgennytt fra\u00a0Ringstabekk ungdomsskole om Minecraft\u00a0(spol fram til 01.57). Minecraft gir gevinst Digitale ferdigheter kan gi ny giv til tradisjonell undervisning. \u00c5 bruke mulighetene i dataspill gir gevinst b\u00e5de for barn og unges digitale ferdigheter \u2013 og for ferdigheter i fag som matematikk. \u2013 Elevene g\u00e5r inn i prosjektene med motivasjon p\u00e5 topp, og de fryder seg over at det ikke finnes noen tradisjonell metode \u00e5 arbeide etter og at oppleggets suksess eller fiasko henger p\u00e5 deres aktive deltakelse. Spillet Minecraft er laget p\u00e5 geometriske prinsipper. Det gj\u00f8r det til et godt faglig utgangspunkt. I tillegg finnes Minecraft i en gratisversjon, som kan brukes rett i nettleser \u2013 og det er et spill som er godt kjent blant unge. Medietilsynet og Senter for IKT i utdanningen \u00f8nsker \u00e5 vise dataspillets positive potensiale, ogs\u00e5 i skolen. Fakta om Spillforum Minecraft i skolen er hovedtemaet p\u00e5 Spillforum 1. mars. Spillforum er et m\u00f8tested for l\u00e6rere, forskere, bransje og andre som interesser seg for bruk av dataspill i skolen. Fakta om studiearket Medietilsynet lanserer n\u00e5 sitt f\u00f8rste studieark for dataspill, laget i samarbeid med l\u00e6rer Magnus H. Sandberg og med innspill fra Senter for IKT i utdanningen. Studiearket om Minecraft er et undervisningsopplegg som sier hvordan du\u00a0kan bruke byggespillet Minecraft til faglig aktivitet i en eller flere skoletimer. Studiearket handler om \u00e5 bruke dataspill som utgangspunkt for diskusjoner, gruppe- og arbeidsoppgaver.", "title": "4. klassinger spiller Minecraft p\u00e5 skolen"},
{"date": "27. februar 2013", "content": "Finn en partner blant 500 l\u00e6rerne som deltar p\u00e5 konferansen i Lisboa N\u00e5 har du muligheten til \u00e5 f\u00e5 hjelp til \u00e5 finne en partner i ett av de andre europeiske landene og starte et prosjekt.Fyll ut feltene under og send inn. Vi samler informasjonen fra mange norske l\u00e6rere og deler ut oversikten til alle deltakerne p\u00e5 konferansen. V\u00e6r tydelig p\u00e5 hva du kan tenke deg som prosjekttema og ha gjerne noen ideer om hvordan elevene kan samarbeide. Husk at det er f\u00e5 l\u00e6rere ute i Europa som snakker norsk. Skriv gjerne p\u00e5 engelsk eller et annet \"stort\" spr\u00e5k. Loading...", "title": "Hjelp til \u00e5 finne partner"},
{"date": "22. februar 2013", "content": "Alexander Andersen og Halvor Haug fra 9. trinn p\u00e5 Ringstabekk skole hadde utplassering i arbeidslivet i uke 7, og fikk i oppdrag \u00e5 l\u00e6re opp to ansatte p\u00e5 IKT-senteret i spillet Minecraft. Bakgrunnen for elevenes utradisjonelle m\u00f8te med arbeidslivet, er at de har gjennomf\u00f8rt et prosjekt med Minecraft i norsk og kunst og h\u00e5ndverk. L\u00e6rer \u00d8ystein Imsen (som er avbildet til venstre) var ansvarlig for norskfaget, mens kollega Birthe Duesund Nilsen hadde ansvaret for kunst og h\u00e5ndverk. Imsen presenterer erfaringer p\u00e5 IKT-senterets spillforum 1. mars, og sendte ekspertise fra klasserommet sitt n\u00e5r IKT-senteret fikk behov for kompetanseheving i et av de mest popul\u00e6re spillene blant ungdom. IKT-senteret skal p\u00e5 \u00e5rets NKUL-konferanse holde et Minecraft-verksted, hvor det blir praktisk jobbing med spillet, i tillegg til diskusjon om aktuelle kompetansem\u00e5l og faglig nytteverdi. Elevene fra Ringstabekk har i l\u00f8pet av sin utplassering gitt J\u00f8rund H\u00f8ie Skaug og Vibeke L. Guttormsgaard fra senteret et grunnkurs i Minecraft, og demonstrert hvordan man setter opp egne servere som kan skreddersys for bruk i skolen. - L\u00e6ringskurven var bratt, og vi m\u00e5tte virkelig streve for \u00e5 henge med, sier J\u00f8rund H\u00f8ie Skaug. - Men etter hvert begynte ting \u00e5 sitte litt mer i fingrene, og noe av form\u00e5let med \u00e5 jobbe p\u00e5 denne m\u00e5ten, er jo \u00e5 f\u00e5 erfaringer i hvordan man kan bruke elever som ressurser. En l\u00e6rer beh\u00f8ver ikke v\u00e6re fullbefaren f\u00f8r man tar dette i bruk i klasserommet, det er viktigere \u00e5 ha tydelige faglige m\u00e5l, og planlegge godt p\u00e5 forh\u00e5nd, sammen med elever. Elevene holdt i l\u00f8pet av utplasseringen et lunsjforedrag for ansatte p\u00e5 IKT-senteret i Oslo, og viste eksempler fra skoleprosjektet, hvor klassen rekonstruerte bygninger som Taj Mahal, tvillingt\u00e5rnene i New York, og det hvite hus. For elever som br\u00f8t ordensreglene i spillet, ble det konstruert et fengsel hvor spillkarakterene ble l\u00e5st inn inntil de kom p\u00e5 bedre tanker. Prosjektet dokumenteres p\u00e5 flere blogger og med video .", "title": "Elever fra Ringstabekk skole kurser oss i Minecraft"},
{"date": "21. februar 2013", "content": "Oversikt over arbeids- og kontaktseminar rundt i Europa En forel\u00f8pig liste over seminarene. Listen vil justeres etterhvert, og program og s\u00f8knadsfrister vil bli tilgjengelig fortl\u00f8pende. F\u00f8lg med! Februar , 7. - 9. - Oslo - kontaktseminar for l\u00e6rere med elever p\u00e5 ungdomstrinnet. S\u00f8knadsfristen var 10.1.2013 Mars, 14. - 16. - \u00e5rskonferanse i Lisboa S\u00f8knadsfristen var\u00a0 10.1.2013 April - Warsawa, Polen - kontaktseminar for l\u00e6rere i naturfag. M\u00e5lgruppe er l\u00e6rere med elever opp til 14 \u00e5r. S\u00f8knadsfristen var\u00a0 15.mars 2013 April, 25. - 27. - i Praha, Tsjekkia - kontaktseminar for f\u00f8rskolel\u00e6rere og l\u00e6rere p\u00e5 sm\u00e5skoletrinnet. S\u00f8kadsfristen var 1. mars April, 25.-28. - Sofia, Bulgaria - arbeidsseminar for f\u00f8rskolel\u00e6rere og l\u00e6rere p\u00e5 sm\u00e5skoletrinnet. S\u00f8knadsfristen var 22.2.2013. Mai, 16. - 18. - Bratislava, Slovakia - arbeidsseminar for l\u00e6rere med elever i aldersgruppen 13 - 17 \u00e5 r . Tema - Prosjektjobbing og kompetanse August, 28.-31. - Danmark - Nordisk kontaktseminar. M\u00e5lgruppe er l\u00e6rere p\u00e5 mellomtrinnet. Tema - nordisk litteratur og eventyr. S\u00f8knadsfrist 15. juli Mer info her Oktober, 3. - 5. - Thessaloniki, Hellas - kontaktseminar for f\u00f8rskolel\u00e6rere. S\u00f8knadsfrist 20. august . Mer info her Oktober - 10-12 - Stockholm arbeidsseminar for l\u00e6rere med elever i aldersgruppen 13-19 \u00e5r. Tema European Citysenship. Oktober, 17. - 19. - Sicilia - Italia - Arbeidsseminar for eTwinning-ambassad\u00f8rer. Kun for v\u00e5re ambassad\u00f8rer. Oktober, 24.-26. - Dubrovnic, Kroatia - Arbeidsseminar for l\u00e6rere i ungdomsskolen og videreg\u00e5ende oppl\u00e6ring. Tema: Tverrfaglig jobbing med bruk av ulike Web 2.0-verkt\u00f8y. Seminaret er fullt. Oktober, 31.10 - 3.11. - Reykjavik, Island - Arbeidsseminar for l\u00e6rere i matematikk p\u00e5 ungdomsskolen og i videreg\u00e5ende oppl\u00e6ring. Seminaret er fullt. November, 15.- 17. - Montpellier, Frankrike - Arbeidsseminar for spr\u00e5kl\u00e6rere p\u00e5 ungdomsskolen og videreg\u00e5ende oppl\u00e6ring. Arbeidsspr\u00e5k er engelsk. Tema: How culture can reinforce language teaching. How to evaluate culture in this matter? November, 20. - 23, - Billund, Danmark - arbeidsseminar for l\u00e6rere i barnehage og grunnskole. Tema Naturfag. Lego vil v\u00e6re sentralt i seminaret. Arbeidsspr\u00e5k er engelsk. November - S\u00e3o Jo\u00e3o da Madeira, Portugal - kontaktseminar for l\u00e6rere med elever i alderen 12 - 17 \u00e5r. Tema: Digital citizenship and education - arbeidsspr\u00e5k er engelsk. Dato kommer.", "title": "eTwinning 2013 - seminartilbud"},
{"date": "21. februar 2013", "content": "iTEC bidrar til \u00e5 forme fremtidens klasserom gjennom \u00e5 teste undervisningsopplegg i stor skala p\u00e5 europeiske ungdomsskoler. Les mer om iTec her >> - Vi kom i kontakt med iTEC (Innovative Technology for Engaging Classrooms) og senteret i forbindelse med en workshopinvitasjon. P\u00e5 denne m\u00e5ten ble vi med p\u00e5 en prepilot der vi lagde digitale historier knyttet til naturfag, forteller Stefan Reppe ved Charlottenlund ungdomsskole i Trondheim. I denne prepiloten l\u00e6rte elevene mer om hvordan de lager digitale fortellinger, noe skolen har holdt p\u00e5 med en stund, og arbeidsforl\u00f8pet blogget de om undervegs. \u2013 Blogging var nytt for oss. Som l\u00e6rer kunne jeg lett f\u00f8lge med p\u00e5 den enkelte elev. Vi jobbet ogs\u00e5 med \u00e5 f\u00e5 frem respons fra alle andre elever undervegs ved at elevene fremf\u00f8rte mer eller mindre ferdige produkter for klassen som del av prosjeketet, forteller han. iTEC er et fire\u00e5rig prosjekt i regi av European Schoolnet, en sammenslutning av europeiske utdanningsministerier. Senter for IKT i utdanningen koordinerer prosjektet i Norge. iTEC bidrar til \u00e5 forme fremtidens klasserom gjennom \u00e5 planlegge og gjennomf\u00f8re undervisningsopplegg som testes og evalueres i stor skala p\u00e5 europeiske ungdomsskoler. Matematikk og naturfag er de viktigste faglige satsningsomr\u00e5dene i iTEC, men andre fag og tverrfaglig samarbeid vil ogs\u00e5 ha stor betydning Reflekterer over verkt\u00f8y og ferdigheter - De elevene vi har n\u00e5, har vokst opp med internett og de nyere teknologiene, sier Reppe. Elevene skal kunne reflektere over sine muligheter med teknologiske verkt\u00f8y, men basert p\u00e5 et behov, og at de da har kompetanse og erfaring til \u00e5 velge det de trenger for \u00e5 l\u00f8se oppgaven. - Vi vil at elevene selv skal velge de teknologiske verkt\u00f8y n\u00e5r de trenger de. Vi tar i bruk forskjellige teknologier i forskjellige sammenhenger, for oss er teknologien verkt\u00f8y vi bruker for \u00e5 n\u00e5 v\u00e5re\u00a0 m\u00e5l \u2013 mens elevene ogs\u00e5 l\u00e6rer seg digitale ferdigheter og muligheter undervegs n\u00e5r de tar i bruk de ulike verkt\u00f8yene, forteller Reppe. Tester ut\u00a0 teknologi og l\u00e6ringsforl\u00f8p i klasserommet - M\u00e5let med iTEC er \u00e5 systematisere erfaringer og beskrive god praksis som kan bidra til \u00e5 forme fremtidens klasserom, s\u00e5 forskning og evaluering er helt sentralt i prosjektet, sier Vibeke Guttormsgaard ved Senter for IKT i utdanningen. iTEC er et fire\u00e5rig prosjekt hvor teknologi og l\u00e6ringsforl\u00f8p testes ut i et stort antall Europeiske klasserom. L\u00e6rerne som pr\u00f8ver ut l\u00e6ringsopplegg og -aktiviteter besvarer sp\u00f8rreskjema p\u00e5 nett i etterkant. B\u00e5de l\u00e6rernes besvarelser og senterets rapporter fra skoleobservasjoner og intervjuer sendes til Manchester Metropolitan University i England til forskerne som har ansvar for evalueringen i prosjektet som p\u00e5g\u00e5r i 13 land. - N\u00e5r prosjektperioden er ferdig vil de mest robuste l\u00e6ringsforl\u00f8pene gj\u00f8res tilgjengelig for allmenn bruk. Charlottenlund ungdomsskole deltok i en pre-pilot for oss, og testet ut et l\u00e6ringsforl\u00f8p som n\u00e5, med enkelte justeringer, skal piloteres bredt, forteller Cecilie Aurvoll ved Senter for IKT i utdanningen. Bildet er tatt under Bettshow.com 2013. Fra venstre: Cecilie Aurvoll, Torbj\u00f8rn D. Moe, Vibeke Guttormsgaard (alle tre fre senteret) og Stefan Reppe fra Charlottenlund ungdomsskole.", "title": "Uttesting av digitale historier knyttet til naturfag"},
{"date": "13. februar 2013", "content": "N\u00e5 kan l\u00e6rere melde seg p\u00e5 tre arrangement i eTwinning-regi. eTwinning er et tilbud som skal styrke og utvikle nettverksbygging mellom skoler og l\u00e6rere i Europa. P\u00e5 en enkel m\u00e5te skal man kunne bygge pedagogiske partnerskap med skoler i andre europeiske land og bidra til innovative samarbeidsformer, styrke spr\u00e5koppl\u00e6ringen, spredning av god praksis samt bidra til \u00e5 utvikle l\u00e6reres kompetanse i pedagogisk og samarbeidsrettet bruk av IKT. Akkurat n\u00e5 kan l\u00e6rere melde seg p\u00e5 tre arrangement i eTwinning-regi: Praha: kontaktseminar i april Warsawa: kontaktseminar for realister Arbeidsseminar i Bulgaria Foto: Istockphoto", "title": "Delta p\u00e5 eTwinning-seminar i Warsawa, Sofia eller Praha"},
{"date": "12. februar 2013", "content": "Utdanning.no har lansert Jobbkompasset - en helt ny tjeneste som skal gi utdanningss\u00f8kende tips om hvilke yrker som finnes innen ulike interesseomr\u00e5der. I Jobbkompasset kan du velge et omr\u00e5de du er interessert i, og finne yrker som passer. - Hensikten er \u00e5 utvide horisonten til elever og andre utdannings\u00f8kende, og gi forslag til yrker man kan utforske. Kanskje kan de l\u00e6re om yrker de ikke visste at eksisterte, forteller webredakt\u00f8r for utdanning.no, Torun Olsen. Tjenesten ble lansert 4. februar. - Dette har v\u00e6rt en etterlengtet tjeneste, og tilbakemeldingene vi har f\u00e5tt s\u00e5 langt er sv\u00e6rt positive. Pr\u00f8v Jobbkompasset \u203a\u203a Utdanning.no er et av IKT-senterets kjernetjenester, med 1,6 millioner bes\u00f8kende hvert \u00e5r. P\u00e5 utdanning.no kan du s\u00f8ke i 5000 utdanninger og mer enn 500 yrkesbeskrivelser.", "title": "Jobbkompass skal inspirere utdanningss\u00f8kende"},
{"date": "08. februar 2013", "content": "F\u00f8rskolel\u00e6rere og l\u00e6rere med elever opp til 9 \u00e5r inviteres til eTwinning-seminar Den nasjonale eTwinning-st\u00f8ttetjenesten i Tsjekkia inviterer til kontaktseminar i Praha den 25.-27.april 2013. Kontaktseminaret vil gi faglig input, innf\u00f8ring i bruk av eTwinning-verkt\u00f8y, hjelp til partners\u00f8k og prosjektoppstart i en sosial og spennende ramme. Dette gir en unik mulighet til raskt \u00e5 komme i gang med et internasjonalt prosjekt hvor du selv bestemmer tema, arbeidsm\u00e5te og omfang sammen\u00a0 med partner og elever. L\u00e6rere som f\u00e5r tilbud om \u00e5 delta, vil f\u00e5 flyreisen og konferanseoppholdet dekket av den norske eTwinning-st\u00f8ttetjenesten. Alle deltakere forplikter seg til \u00e5 finne en prosjektpartner og starte et prosjekt i l\u00f8pet av det neste skole\u00e5ret. Mer informasjon om seminaret og program vil komme. Eventuelle sp\u00f8rsm\u00e5l kan rettes til Lisbeth K Gregersen p\u00e5 90522914, lkg@iktsenteret.no eller ti Torbj\u00f8rn D Moe 92042909, tdm@iktsenteret.no . S\u00f8knadsfrist er 1.mars 2013 . Fyll ut s\u00f8knadsskjema. Loading...", "title": "Praha er stedet for kontaktseminar i april"},
{"date": "07. februar 2013", "content": "Sammen med Troms fylkeskommune har senteret startet pilotprosjektet Nettveiledning, som er en nasjonal sp\u00f8rsm\u00e5l- og svartjeneste p\u00e5 nett.  I Troms kan du chatte med veiledere. Tjenesten er \u00e5pen til 15 april. Utdanningss\u00f8kende kan n\u00e5 chatte med veiledere fra 17.00 til 20.00 mandag til torsdag frem til 15. april 2013. Det vil v\u00e6re utvidet \u00e5pningstid rett f\u00f8r s\u00f8knadsfristene 1. mars og 15. april. I tillegg til chat kan utdanningss\u00f8kende fra hele landet sende sp\u00f8rsm\u00e5l til veiledere d\u00f8gnet rundt p\u00e5 veiledning.utdanning.no. Her kan du se reportasje p\u00e5 TV2-nyhetene med Anna og Trine Marie som er godt i gang med f\u00f8rste \u00e5r p\u00e5 videreg\u00e5ende skole og er opptatt av \u00e5 gj\u00f8re de riktige valgene. Ny veiledningsform Den nasjonale elevunders\u00f8kelsen\u00a0 for 2012 viser at halvparten av elevene i videreg\u00e5ende skole aldri har f\u00e5tt karriereveiledning, eller hatt en samtale med en r\u00e5dgiver. - Mange elever sier at de f\u00e5r d\u00e5rlig veiledning i dag. Elevene trenger mer informasjon om hva de ulike yrkene g\u00e5r ut p\u00e5, hvor man tar de ulike studiene og hva som kreves for \u00e5 komme inn, sier kunnskapsminister Kristin Halvorsen (SV). Departementet lanserer gjennom nettstedet utdanning.no flere nye tjenester som skal styrke skoler\u00e5dgivningen. Slik h\u00e5per kunnskapsministeren \u00e5 kunne forebygge feilvalg og frafall. - N\u00e6rmere halvparten av dem som tar p\u00e5bygg til studiekompetanse faller fra, og urovekkende mange elever velger veien til studiekompetanse\u00a0 etter to \u00e5r med yrkesfag. I tillegg tar over ti prosent av eleven hvert eneste \u00e5r omvalg. Konklusjonen er at ikke alle elever vet hva de g\u00e5r til, forteller fylkesr\u00e5d for utdanning i Troms, Kent Gudmundsen (H). Han tilf\u00f8yer: - Jeg har stor tro p\u00e5 bedre r\u00e5dgivning og med dagens teknologiske ungdom vil denne r\u00e5dgivningsform m\u00f8te dem p\u00e5 hjemmebane - og ikke minst vil vi kunne n\u00e5 ut til flere med digitale verkt\u00f8y. Over 60 aviser skrev nylig om relansering av Utdanning.no; Nye tjenester p\u00e5 utdanning.no kan forebygge feilvalg og frafall i den videreg\u00e5ende oppl\u00e6ringen.>> Selvbetjeningsl\u00f8sninger - Vi videreutvikler utdanning.no med nye selvbetjeningsl\u00f8sninger innenfor karriereveiledning. Gjennom en \u00e5rrekke har vi sett utfordringen med at veilederne er p\u00e5 kontor, mens de utdanningss\u00f8kende og de unge er p\u00e5 nett, forteller Mona Mathisen, avdelingsdirekt\u00f8r i Senter for IKT i utdanningen. Hun understreker at prosjektet er viktig for \u00e5 videreutvikle nettportalen for \u00e5 gi best mulig informasjon og gode verkt\u00f8y som utdanningss\u00f8kere selv kan benytte. Chat og forum skal fungere som et supplement til eksisterende veiledningstilbud. - Med nettveiledning \u00f8nsker vi \u00e5 n\u00e5 nye brukere, som for eksempel voksne som \u00f8nsker \u00e5 ta opp utdanning eller ta videreutdanning, foreldre, innvandrere og andre, sier prosjektleder Eirik \u00d8vernes. - Noe av det unike ved prosjektet er den sammensatte kompetansen til veilederne, sier \u00d8vernes. Sammen med Karriere Troms har han engasjert veiledere fra universitet, ungdomsskole, videreg\u00e5ende skoler, Karriere Troms og NAV. Fakta om utdanning.no \u2022 utdanning.no, som drives av Senter for IKT i utdanningen, er en nasjonal fellesportal for utdannings- og yrkesvalg. \u2022 Portalen har 1.6 millioner unike bes\u00f8kende i \u00e5ret. Fakta om Nettveiledning \u2022 utdanning.no, som drives av Senter for IKT i utdanningen, og Fylkeskommunen i Troms st\u00e5r bak Nettveiledning. \u2022 I perioden 4. februar til 15 april tilbys brukere fra Troms fylke veiledning via chat. \u2022 Fra 28. januar til 15. april kan du stille sp\u00f8rsm\u00e5l om utdannings- og yrkesvalg til v\u00e5re veiledere fra Troms. De syv veilederne har bred erfaring fra ungdomsskole, videreg\u00e5ende skole, universitet, NAV og karrieresenter. Fra venstre p\u00e5 bildet: Atle Reiersen, Morten S\u00e6tran, Stig Sandberg, Stein Torgeir Aukland Fotograf: Lars \u00c5ke Andersen", "title": "Nettveiledning om utdannings- og yrkesvalg"},
{"date": "07. februar 2013", "content": "NIFU har unders\u00f8kt hva som kjennetegner barneskoler som gj\u00f8r det bra p\u00e5 nasjonale pr\u00f8ver. Det viser seg at flere forhold, blant annet en godt utbygget IKT-infrastruktur, har betydning for skolenes resultater p\u00e5 nasjonale pr\u00f8ver. Stiftelsen Nordisk institutt for studier av innovasjon, forskning og utdanning (NIFU) har unders\u00f8kt hva som kjennetegner barneskoler som gj\u00f8r det bra p\u00e5 nasjonale pr\u00f8ver. I rapporten NIFU 38/2012, trekker de frem fire kjennetegn ved gode barneskoler: Omfanget og innretningen av undervisningen har stor betydning for resultater p\u00e5 nasjonale pr\u00f8ver. Det er viktig at elevene oppfatter arbeids-/l\u00e6ringsmilj\u00f8et p\u00e5 skolen som trivelig og st\u00f8ttende. Gode skoler har en godt utbygget informasjonsteknologisk infrastruktur. Et h\u00f8yt timetall ser ut til \u00e5 v\u00e6re viktig for prestasjoner. NIFU sin studie viser at det er flere forhold som spiller sammen og som har betydning for kvaliteten p\u00e5 en skole. Dette underbygger at det er n\u00f8dvendig \u00e5 ta flere grep n\u00e5r en skal satse p\u00e5 \u00e5 utvikle gode barneskoler. For eksempel \u00e5 ha fokus p\u00e5 undervisningsform, l\u00e6ringsmilj\u00f8 og teknologi NIFU bruker PC-tetthet ved skolen, b\u00e5de hos elever og l\u00e6rere, som en indikatorer p\u00e5 en godt utbygget informasjonsteknologisk infrastruktur.. De trekker frem at det er en h\u00f8y \u201delev PC-tetthet\u201d blant elever som f\u00e5r en h\u00f8y sk\u00e5re i regning p\u00e5 nasjonale pr\u00f8ver, mens det er en h\u00f8y \u201dl\u00e6rer PC-tetthet\u201d p\u00e5 skoler som oppn\u00e5r h\u00f8y sk\u00e5re i regning, lesing og engelsk. Det tyder p\u00e5 at det er viktig med et tilstrekkelig antall datamaskiner b\u00e5de til elever og l\u00e6rere. N\u00e5r l\u00e6rere har god tilgang til datamaskiner kan det bidra til mer digitalt kompetente l\u00e6rere som tar i bruk IKT p\u00e5 en aktiv m\u00e5te. Les mer om studien og last ned rapporten hos NIFU ved \u00e5 klikke deg videre her. NIFU rapport 38/2012 kan leses i sammenheng med NIFU rapport 35/2011 om \"Elevers prestasjonsutvikling \u2013 hvor mye betyr skolen og familien?\". Her finner NIFU ogs\u00e5 at satsing p\u00e5 IKT kan virke positivt for skoleprestasjoner. N\u00e5r det gjelder forholdet mellom digitale kompetanse og faglige prestasjoner, s\u00e5 viser Senter for IKT i utdanningen sine analyser av resultatene fra Monitor-studiene og Oslopr\u00f8ven i digital kompetanse at skoler og elever med gode faglige prestasjoner sk\u00e5rer h\u00f8yt ved kartlegging av digital kompetanse. Foto: Lars \u00c5ke Andersen", "title": "God IKT-infrastruktur er ett av flere kjennetegn p\u00e5 gode barneskoler"},
{"date": "06. februar 2013", "content": "Kommentar i Aftenposten 6. februar 2013. Aftenposten omtaler p\u00e5 lederplass 5. februar viktigheten av digital d\u00f8mmekraft hos elever og l\u00e6rere. Det er en del av de grunnleggende ferdigheter i Kunnskapsl\u00f8ftet. Det hevdes p\u00e5 lederplass at \u00abSenter for IKT i undervisning\u00bb gir inntrykk av at vi er mer opptatt av maskinvare enn hvordan denne utnyttes i skolen. B\u00e5de navnet p\u00e5 senteret og p\u00e5standen er feil. Senter for IKT i utdanningen skal fremme digital kompetanse og d\u00f8mmekraft, det vil si pedagogisk bruk av teknologi. V\u00e5rt virkeomr\u00e5de er fra barnehager til l\u00e6rerutdanningen. Senteret har sammen med Datatilsynet og Teknologir\u00e5det utviklet tjenesten \u00abdubestemmer.no\u00bb, med undervisningopplegg, filmer og debattemaer som treffer b\u00e5de elever, l\u00e6rere og foresatte. Mer enn 20.000 l\u00e6rere og 600.000 elever har allerede brukt opplegget. Vi er enige i at det \u00e5 l\u00e6re barn og unge god digital d\u00f8mmekraft er et ansvar som ogs\u00e5 hviler p\u00e5 foreldre og samfunnet for \u00f8vrig. For \u00f8vrig savner vi et selvkritisk lys p\u00e5 om Aftenposten, og resten av pressen, er gode rollemodeller for en korrekt, saklig og h\u00f8flig meningsutveksling i trykte og digitale fora. Trond Ingebretsen Direkt\u00f8r Senter for IKT i utdanningen", "title": "Digital d\u00f8mmekraft i skolen"},
{"date": "06. februar 2013", "content": "Verdens st\u00f8rste utdanningsmesse holdes \u00e5rlig i London. I det enorme messesenteret treffer vi p\u00e5 inspirerte l\u00e6rere fra Frederik II videreg\u00e5ende skole i Fredrikstad. P\u00e5 bildet: Lise Ringstad, P\u00e5l Andr\u00e9 Ramberg, Stine Brynildsen og Jens Nicolaisen. Rektor Jens Nicolaisen har tatt med seg 20 av sine ansatte i \u00e5r p\u00e5 The British Educational Training and Technology Show (BETT) - i fjor var de 11 p\u00e5 tur. - Ved \u00e5 reise til BETT og London f\u00e5r vi alt p\u00e5 ett sted: B\u00e5de den sosiale og kulturbyggende opplevelsen og inspirasjon og innblikk i det som finnes for \u00e5 ta i bruk IKT i utdanningen, sier han. Rektoren er tydelig p\u00e5 at turen er en faglig reise, med m\u00e5l om \u00e5 hente ny kompetanse med hjem til skolehverdagen. - Vi lager en avtale med alle l\u00e6rerne om hva vi skal gj\u00f8re mens vi er her, men ogs\u00e5 hva de vi skal gj\u00f8re n\u00e5r vi kommer hjem. Nylig uttalte han til Aftenposten at vi ikke vet hvor fremtiden ligger, s\u00e5 derfor tester de ut ulike teknologier u undervisningen. - Her ligger fremtiden Lise Ringstad er l\u00e6rer p\u00e5 Frederik II videreg\u00e5ende skole i Fredrikstad og sammen med en gjeng kolleger er hun for f\u00f8rste gang p\u00e5 BETT i \u00e5r. - Her ligger fremtiden, sier hun. - Vi drar hjem inspirerte og med mange nye inntrykk. Men det viktigste er kanskje at et bes\u00f8k som dette setter i gang tankeprosesser som kan bidra til \u00e5 endre m\u00e5ten vi arbeider med det digitale i klasserommet. Medl\u00e6rer Stine Brynildsen jobber seg strategisk gjennom BETT: - Dette er jo en salgsmesse, men vi har det i bakhodet n\u00e5r vi g\u00e5r rundt p\u00e5 BETT. Vi tester ut nye teknologier og f\u00e5r med oss de foredragene vi p\u00e5 forh\u00e5nd syntes s\u00e5 l\u00e6rerike ut - selv om ikke alle er det vi s\u00e5 for oss f\u00f8r vi kom, konstaterer hun. - Vi har \u201chva vil fungere for meg i undervisningen\u201d i bakhodet mens vi er her, legger hun til. Felles kompetanseheving - Da vi m\u00f8ttes til frokost den andre dagen under BETT p\u00e5 hotellet, utvekslet vi alle erfaringer og det vi hadde f\u00e5tt med oss fra dagen f\u00f8r. Sammen reflekterte vi for eksempel rundt blogging som del av undervisningen som flere av oss hadde l\u00e6rt mer om, forteller P\u00e5l Andr\u00e9 Ramberg. Han er blant annet pedagogisk IKT-ansvarlig ved skolen og han var ogs\u00e5 med p\u00e5 reisen til BETT i fjor. - Det er viktig at kompetansen kommer innenfra, presiserer han. P\u00e5 bildet: Lise Ringstad og Stine Brynildsen Litt fakta om BETT Flere tusen skandinaviere reiser over for \u00e5 m\u00f8te hverandre og h\u00f8re om de nyeste trendene innen IKT i utdanning. Messen er tidligere kjent som The British Educational Training and Technology Show, derav navnet, men i dag er pedagogisk bruk av IKT i fokus. BETT har et stort antall seminarer og foredrag og hundrevis teknologiselskaper stiller ut sine produkter og tjenester p\u00e5 messen.", "title": "Felles innblikk i fremtiden"},
{"date": "05. februar 2013", "content": "35,500 deltok i \u00e5r p\u00e5 verdens st\u00f8rste utdanningsmesse, BETT (The Educational Technology Show), som holdes \u00e5rlig i London. Her kan du lese om noen av de kommende trendene. Vi spurte professor Stephen Heppell, en av Europas fremste og mest respekterte eksperter innen teknologi og utdanning, hva som var nytt av \u00e5ret. Han har selv deltatt med foredrag og stand p\u00e5 BETT siden oppstarten i 1985. - N\u00e5 er det ikke lenger de voksne som produserer teknologi og ber elevene om \u00e5 ta den i bruk, men vi har innsett at vi avhengige av elevenes bidrag og samarbeid mellom elever for \u00e5 vise veien. Barn og unge har ikke bare gode ideer, men det er mange av dem \u2013 de er en kjemperessurs for utvikling av IKT for utdanning. Ved \u00e5 involvere elevene, tenker de ogs\u00e5 igjennom egen l\u00e6ring og l\u00e6rer bedre, mener han. P\u00e5 bildet: Stephen Heppel og Vibeke Guttormsgaard. Her er noen av trendene senteret s\u00e5 under \u00e5rets BETT: I \u00e5r var det\u00a0 ikke s\u00e5 mye som pekte seg ut som veldig som nytt og dominerende, mens tidligere \u00e5r har det eksempelvis v\u00e6rt stor fokus p\u00e5 interaktive tavler, mentometerknapper som alternativ til h\u00e5ndsopprekking og 3D-printere. I \u00e5r var det kommet mange flere produkter rettet mot barn, eksempelvis interaktive gulv og en rekke touchbaserte produkter. Det var en del pedagogisk-innholdsfylte l\u00e6ringsmilj\u00f8 (LMS/VLE-er). Apper og widgeter var det ogs\u00e5 en del av, b\u00e5de knyttet til Apple, Android og Google, men ogs\u00e5 knyttet til egne systemer (i for eksempel Frog sitt univers er n\u00e5 widgeter tilgjengelige i en egen widget-store). I en del av systemene kan man selv sette sammen ulike widgets og moduler til st\u00f8rre opplegg, ogs\u00e5 knyttet til l\u00e6replanene. B\u00e6rbare enheter, da spesielt nettbrett, var det mange fler enn f\u00f8r av rundt om i messeomr\u00e5det; b\u00e5de de store\u00a0 plattformene som de iPad og Android-baserte, men ogs\u00e5 nettbrett med egne systemer, produsert kun til skolebruk med masse l\u00e6rings-/trainingsapper. Flere elektroniske tavler. Stor variasjon av laptoper og touch skjermer - avtakbare skjermer, vribare skjermer, skjermer du kan legge ned, to skjermer p\u00e5 samme laptop og skjermer som kan brettes rundt. Flere type LMS-er glir over i Virtuelle l\u00e6ringsmilj\u00f8, med pedagogisk og didaktisk innhold. St\u00f8rre fokus p\u00e5\u00a0 l\u00e6ringstiln\u00e6rming/l\u00e6ringsstiler. Personifisering og individualisering er fortsatt stikkord som g\u00e5r igjen, men n\u00e5 mer i form av m\u00f8blering og tilpassede fysiske l\u00e6ringsmilj\u00f8. Mye m\u00f8bler som er laget for enkelt \u00e5 kunne skjule/ hente fram skjermer og maskiner. Ber\u00f8ringsteknologi: mange smarte skjermer som skal erstatte interaktive tavler, tar mindre plass og ikke er avhengig av projektor. Flere leverand\u00f8rer med teknologi til bruk i kropps\u00f8ving og trening, som interaktive dansetepper og mer tradisjonelle treningsmaskiner. Mobilbildet under er et eksempel p\u00e5 dette: Fakta om BETT Verdens st\u00f8rste (\u00e5rlige) utdanningsmesse, BETT (The Educational Technology Show), holdes \u00e5rlig i London. Messen er tidligere kjent som The British Educational Training and Technology Show, derav navnet BETT. Grunnlagt i 1985. BETT har et stort antall seminarer og foredrag og 700 teknologiselskaper stiller ut sine pedagogiske produkter og tjenester p\u00e5 messen. P\u00e5 det f\u00f8rste bildet ser du fire av senterets ansatte som deltok p\u00e5 \u00e5rets BETT.", "title": "Nytt fra verdens st\u00f8rste utdanningsmesse"},
{"date": "05. februar 2013", "content": "5. februar 2013 markeres Safer Internet Day i over 100 land.  Med debatt p\u00e5 Litteraturhuset i Oslo settes fokus p\u00e5 rettigheter og ansvar p\u00e5 nettet, under oppfordringen \"connect with respect\" og med tema om digital d\u00f8mmekraft. Norge var blant verdens f\u00f8rste land til \u00e5 sette digital d\u00f8mmekraft p\u00e5 l\u00e6replanen. Likevel er det mange elever som ikke f\u00e5r undervisningen de har krav p\u00e5. I forbindelse med markeringen i Norge inviterer Medietilsynet til frokostdebatt p\u00e5 Litteraturhuset og direkt\u00f8r for Senter for IKT i utdanningen, Trond Ingebretsen, er en av debattantene. - Dette er et av kjerneomr\u00e5dene til IKT-senteret, sier Ingebretsen, og viser til flere initiativ om trygg nettbruk, blant annet undervisningsopplegget Du bestemmer og senterets monitorering av norsk skoler og barnehager. -\u00a0 Vi kartlegger l\u00e6rere og elevers digitale kompetanse, og \u00f8nsker \u00e5 styrke den ved \u00e5 \u00f8ke barn og unges kunnskap om digitale medier, sier han. Monitorer digital kompetanse Ove Edvard Hatlevik er prosjektleder for Monitor. Han forteller at Monitor viser at det er digitale skiller i nettvett, noe som viser at vi trenger \u00e5 ansvarliggj\u00f8re b\u00e5de elever, l\u00e6rere og skoleleder om tema. -\u00a0 Vi har erfart at det er forskjell mellom det elevene kan om digital d\u00f8mmekraft, og det de faktisk gj\u00f8r p\u00e5 nettet. Det er derfor viktig \u00e5 fokusere p\u00e5 holdningsarbeidet, samtidig som man fortsetter arbeidet med kunnskap og ferdigheter, utdyper han, og viser til Dubestemmer.no , som if\u00f8lge en fersk evalueringsstudie skaper en positiv holdningsendring blant ungdom. Form\u00e5let med Safer Internet Day er \u00e5 skape bevissthet rundt barn og unges bruk av Internett slik at de f\u00e5r en tryggere digital hverdag. Endrer holdninger. Du bestemmer er Senter for IKT i utdanningen sin viktigste ressurs n\u00e5r det gjelder digital d\u00f8mmekraft. Undervisningsopplegget tar opp en rekke temaer som nettvett, personvern og digital d\u00f8mmekraft. - Vi er opptatt av \u00e5 stille \u00e5pne sp\u00f8rsm\u00e5l fremfor \u00e5 heve en moraliserende pekefinger, sier prosjektleder ved senteret Karoline T\u00f8mte. Har man kunnskap om konsekvenser av mulige valg, kan man ogs\u00e5 ta ansvar. Du bestemmer er f\u00f8rst og fremst et initiativ for \u00e5 skape gode og bevisste holdninger. - Det er viktig \u00e5 fokusere p\u00e5 muligheter for l\u00e6ring, positive opplevelser og erfaringer, samtidig som vi \u00f8nsker \u00e5 bevisstgj\u00f8re barn og unge p\u00e5 de negative konsekvensene som kan v\u00e6re konsekvens av aktiviteter p\u00e5 nett og mobil, sier T\u00f8mte. Opplegget er til n\u00e5 brukt av over 600.000 norske elever, og er oversatt til 16 spr\u00e5k. En viktig debatt Som et av fire mestringsomr\u00e5der under den grunnleggende ferdigheten digitale ferdigheter, er digital d\u00f8mmekraft et aktuelt tema. - Dette er en kompetanse som elevene skal ha med seg ut av skolen \u2013 en kompetanse som gj\u00f8r seg stadig mer gjeldende i dagens digitale hverdag,\u201d sier Trond Ingebretsen. Senter for IKT i utdanningen har v\u00e6rt med p\u00e5 \u00e5 sette digital d\u00f8mmekraft p\u00e5 agendaen. Safer Internet Day bidrar til \u00e5 aktualisere temaet og oppfordrer til \u00f8kt fokus p\u00e5 digital d\u00f8mmekraft i skolen. Debatten ble streamet her.", "title": "Rettigheter og ansvar p\u00e5 nettet"},
{"date": "01. februar 2013", "content": "L\u00e6rere med elever i aldersgruppen 9 - 14 \u00e5r inviteres til Warsawa i april. Den nasjonale eTwinning-st\u00f8ttetjenesten i Polen inviterer til arbeidsseminar i Warsawa 25. - 28.april 2013. Arbeidsseminaret vil gjennomf\u00f8res i samarbeid med Copernicus Science Centre og vil tilby laboratoriearbeid, eksperimenter og eksempler p\u00e5 innovative undervisningsmetoder.F\u00e5 hjelp til partners\u00f8k og prosjektoppstart i en sosial og spennende ramme. L\u00e6rere som f\u00e5r tilbud om \u00e5 delta, vil f\u00e5 flyreisen og konferanseoppholdet dekket av den norske eTwinning-st\u00f8ttetjenesten. Alle deltakere forplikter seg til \u00e5 finne en prosjektpartner og starte et prosjekt i l\u00f8pet av det neste skole\u00e5ret. Mer informasjon om seminaret og program vil komme. Eventuelle sp\u00f8rsm\u00e5l kan rettes til Lisbeth K Gregersen p\u00e5 90522914, lkg@iktsenteret.no eller ti Torbj\u00f8rn D Moe 92042909, tdm@iktsenteret.no . S\u00f8knadsfrist er 15. mars 2013. Fyll ut s\u00f8knadsskjema. Loading...", "title": "Warsawa - kontaktseminar for naturfagl\u00e6rere"},
{"date": "28. januar 2013", "content": "Utdanningss\u00f8kende i Troms kan chatte med veiledere p\u00e5 veiledning.utdanning.no, og stille sp\u00f8rsm\u00e5l om utdannings- og yrkesvalg. Senteret oppfordrer skoler og offentlige etater i Troms om \u00e5 dele lenke til tjenesten p\u00e5 sine nettsteder slik at brukerne finner tjenesten. Utdanning.no og Troms fylkeskommune har startet pilotprosjektet Nettveiledning, som har chat og nasjonal sp\u00f8rsm\u00e5l- og svartjeneste. Bes\u00f8k veiledning.utdanning.no\u00a0\u203a\u203a Kundevennlige \u00e5pningstider Utdanningss\u00f8kende i Troms kan chatte med veiledere fra 17.00 til 20.00 mandag til torsdag frem til 15. april 2013. Det vil v\u00e6re utvidet \u00e5pningstid rett f\u00f8r s\u00f8knadsfristene 1. mars og 15. april. I tillegg til chat kan utdanningss\u00f8kende sende sp\u00f8rsm\u00e5l til veiledere d\u00f8gnet rundt. - Vi har gjennom en \u00e5rrekke sett utfordringen med at veilederne er p\u00e5 kontor, mens de utdanningss\u00f8kende og de unge er p\u00e5 nett, p\u00e5peker avdelingsdirekt\u00f8r i Senter for IKT i utdanningen, Mona Mathisen. Over 60 aviser skrev nylig om relansering av Utdanning.no; Nye tjenester p\u00e5 utdanning.no kan forebygge feilvalg og frafall i den videreg\u00e5ende oppl\u00e6ringen.>> N\u00e5r ut til flere - N\u00e6rmere halvparten av dem som tar p\u00e5bygning til studiekompetanse faller fra, og urovekkende mange elever velger veien til studiekompetanse etter to \u00e5r med yrkesfag. I tillegg tar over ti prosent av elevene hvert eneste \u00e5r omvalg. Konklusjonen er at ikke alle elever vet hva de g\u00e5r til, forteller fylkesr\u00e5d for utdanning i Troms, Kent Gudmundsen (H). Han har stor tro p\u00e5 bedre veiledning, og mener veiledningsformen m\u00f8ter dagens teknologiske ungdom p\u00e5 deres hjemmebane. - Ikke minst vil vi kunne n\u00e5 ut til flere med digitale verkt\u00f8y. Supplement til eksisterende veiledere Den nasjonale elevunders\u00f8kelsen for 2012 viser at halvparten av elevene i videreg\u00e5ende skole ikke har f\u00e5tt karriereveiledning. - Med Nettveiledning \u00f8nsker vi \u00e5 n\u00e5 nye brukere, som for eksempel voksne som \u00f8nsker \u00e5 ta opp utdanning eller ta videreutdanning, foreldre, innvandrere og andre, sier prosjektleder Eirik \u00d8vernes. Han understreker at chat og forum skal fungere som et supplement til eksisterende r\u00e5dgivingstilbud. Bred sammensatt veilederkompetanse - Noe av det unike ved prosjektet er den sammensatte kompetansen til veilederne, sier \u00d8vernes, som sammen med Karriere Troms har engasjert veiledere fra universitet, ungdomsskole, videreg\u00e5ende skoler, Karriere Troms og NAV. - Vi har veiledere som jobber i Harstad, Nordkjosbotn og Troms\u00f8. Nettveiledningen er en m\u00f8teplass for veilederne hvor samarbeidet gir \u00f8kt l\u00e6ring og kan bidra til en mer samordnet veiledningstjeneste, legger han til. Les mer om veilederne her. Foto: Lars \u00c5ke Andersen . Fra venstre: Atle Reiersen, Morten S\u00e6tran, Stig Sandberg, Stein Torgeir Aukland", "title": "Chat med karriereveiledere i Troms"},
{"date": "28. januar 2013", "content": "F\u00f8rskolel\u00e6rere i barnehage og l\u00e6rere p\u00e5 sm\u00e5skoletrinnet inviteres til Sofia i april. Den nasjonale eTwinning-st\u00f8ttetjenesten i Bulgaria inviterer til arbeidsseminar i Sofia den 25.-28.april 2013. Arbeidsseminaret vil gi faglig input, innf\u00f8ring i bruk av eTwinning-verkt\u00f8y, hjelp til partners\u00f8k og prosjektoppstart i en sosial og spennende ramme. Les mer om invitasjonen her .", "title": "eTwinning inviterer til arbeidsseminar i Bulgaria"},
{"date": "25. januar 2013", "content": "N\u00e5 kan du laste ned rapporten \"NMC Horizon 2012 Museum Edition\", som unders\u00f8ker nye teknologier og deres mulige innvirkning p\u00e5 og i undervisning og p\u00e5 museumsmilj\u00f8et. New Media Consortium (NMC) er et internasjonalt fellesskap av eksperter i pedagogisk bruk av teknologi. I Horizon-prosjektet produseres rapporter slik som \u201d2012 Museum Edition\u201d for grunnskoleutdanning, videreg\u00e5ende oppl\u00e6ring og h\u00f8yere utdanning. - Vi h\u00e5per at ogs\u00e5 denne tredje museums-rapporten rapporten vil v\u00e6re et springbrett for viktige diskusjoner p\u00e5 alle niv\u00e5er, sier Larry Johnson, administrerende direkt\u00f8r i NMC. Internasjonalt samhandlingsprosjekt - NMC er en medlemsorganisasjon og vi jobber ofte sammen p\u00e5 store prosjekter, s\u00e5 som som NMC Horizon-prosjektet, der vi\u00a0 samler eksperter fra universiteter og andre utdanningsinstitusjoner og bedrifter, sier Samantha Adams Becker ved NMC. I l\u00f8pet av de 11 \u00e5rene New Media Consortium har eksistert, har de hatt 750 bidragsytere fra 40 land. - V\u00e5re publikasjoner utvikles for \u00e5 hjelpe utdanningsledere, politikere og l\u00e6rere \u00e5 forst\u00e5 nye og kommende teknologier og deres mulige innvirkning p\u00e5 undervisning, l\u00e6ring og forskning, sier Becker. Her kan du lese mer om prosjektet og laste ned rapporten.", "title": "Ny rapport om pedagogisk bruk av IKT"},
{"date": "24. januar 2013", "content": "Trinn for trinn-veiledning i hvordan du kan bruke eTwinning-portalen Disse eTwinning-veiledningene er utarbeidet av Den sentrale st\u00f8ttetjenesten i Brussel. Enten du er p\u00e5 jakt etter r\u00e5d om hvordan du skal registrere deg, finne samarbeidspartner, kj\u00f8re prosjekter eller bruke TwinSpace, er eTwinning-veiledningene her for \u00e5 hjelpe! Veiledningene gir en generell oversikt over eTwinning i de f\u00f8lgende nedlastbare dokumentene: Finne en eTwinning-partner Hvordan registrere et prosjekt TwinSpace for begynnere Eller\u00a0 du kan pr\u00f8ve et av oppgavearkene p\u00e5 de samme temaene.\u00a0 Oppgavearkene leder deg gjennom de grunnleggende trinnene i eTwinning, og du kan gjennomg\u00e5 dem i eget tempo. Oppgaveark i Finne en eTwinning-partner Oppgaveark i Hvordan registrere et prosjekt Oppgaveark i\u00a0TwinSpace for begynnere Du finner alt her: http://www.etwinning.net/no/pub/get_support/guidelines.htm", "title": "Nye nyttige veiledninger"},
{"date": "21. januar 2013", "content": "F\u00f8rskolel\u00e6rere i barnehage og l\u00e6rere p\u00e5 sm\u00e5skoletrinnet inviteres til Sofia i april. Den nasjonale eTwinning-st\u00f8ttetjenesten i Bulgaria inviterer til arbeidsseminar i Sofia den 25.-28.april 2013. Arbeidsseminaret vil gi faglig input, innf\u00f8ring i bruk av eTwinning-verkt\u00f8y, hjelp til partners\u00f8k og prosjektoppstart i en sosial og spennende ramme. L\u00e6rere som f\u00e5r tilbud om \u00e5 delta, vil f\u00e5 flyreisen og konferanseoppholdet dekket av den norske eTwinning-st\u00f8ttetjenesten. Alle deltakere forplikter seg til \u00e5 finne en prosjektpartner og starte et prosjekt i l\u00f8pet av det neste skole\u00e5ret. Mer informasjon om seminaret og program vil komme. Eventuelle sp\u00f8rsm\u00e5l kan rettes til Lisbeth K Gregersen p\u00e5 90522914, lkg@iktsenteret.no eller ti Torbj\u00f8rn D Moe 92042909, tdm@iktsenteret.no . S\u00f8knadsfrist er 22.februar 2013. Fyll ut s\u00f8knadsskjema. Laster inn ...", "title": "Invitasjon til arbeidsseminar i Bulgaria"},
{"date": "21. januar 2013", "content": "Senter for IKT i utdanningen deltar i den f\u00f8rste internasjonale unders\u00f8kelsen som m\u00e5ler og sammenligner elevers digitale ferdigheter. Forskningsprosjekt (IEA ICILS 2013) unders\u00f8ker digital kompetanse i ungdomsskolen. I den anledning er senteret ute i mars og april og unders\u00f8ker den digitale kompetansen hos 3000 norske elever og 2000 l\u00e6rere p\u00e5 9. trinn ved 150 skoler p\u00e5 oppdrag fra Utdanningsdirektoratet sammen med Institutt for l\u00e6rerutdanning og skoleforskning ved Universitet i Oslo (ILS). - Elevene svarer p\u00e5 sp\u00f8rreskjema og gjennomf\u00f8rer to praktiske oppgaver som m\u00e5ler digital kompetanse, sier prosjektleder Geir Ottestad ved Senter for IKT i utdanningen. Resultatene fra unders\u00f8kelsene skal i etterkant sammenliknes med skoler i 18 andre land. - Form\u00e5let med ICILS er \u00e5 unders\u00f8ke elevers IKT-kompetanse, med vekt p\u00e5 den enkeltes evne til \u00e5 utforske, skape og kommunisere ved hjelp av digitale verkt\u00f8y hjemme, p\u00e5 skolen og i samfunnet for\u00f8vrig, sier Ottestad. Samlinger i forkant - Vi gjennomg\u00e5r testen i detalj med skolene p\u00e5 hyggelige lunsjm\u00f8ter og forklarer rutinene skolene skal f\u00f8lge for \u00e5 sikre at resultatene er mest mulig sammenlignbare. Vi regner med at 10-15 skoler hver vil benytte seg av dette tilbudet i Oslo, Trondheim, Bergen, Stavanger og Skien, sier Ottestad. - Under samlingene har Senteret en faglig del som plasserer ICILS-studiet inn i en norsk sammenheng, med referanser til l\u00e6replaner, klasseromsledelse og forst\u00e5else av kompetansebegrepet, forteller Ottestad. Sammenlinger ungdomskoler sammen med TIMMS og PIRLS Studien g\u00e5r inn under IEAs paraply av internasjonale studer som TIMMS og PIRLS, og sikter p\u00e5 \u00e5 kunne sammenligne norske ungdomsskoler ferdigheter og bruk av IKT i undervisningen med skoler i andre land. - Studien vil ogs\u00e5 styrke indikatorutvikling og forst\u00e5elsen av begrepet digital kompetanse. Andre m\u00e5l er \u00e5 avdekke behov for ny kunnskap p\u00e5 feltet, og \u00e5 utvikle den forskningsbaserte kunnskapen om bruk av IKT i fag og vurdering, sier Ottestad. Les mer p\u00e5 det internasjonale studiesenterets (ACER i Australia) sine sider. Foto: Lars \u00c5ke Andersen", "title": "Forsker p\u00e5 digital kompetanse i ungdomsskolen"},
{"date": "15. januar 2013", "content": "Senter for IKT i utdanning er p\u00e5 jakt etter engasjerte skoler som vil v\u00e6re med i det europeiske iTEC-prosjektet, som skal pilotere IKT-baserte l\u00e6ringsforl\u00f8p i over 1 000 europeiske klasserom over fire \u00e5r. iTEC (Innovative Technology for Engaging Classrooms) \u00f8nsker \u00e5 forme fremtidens klasserom ved \u00e5 planlegge og gjennomf\u00f8re undervisningsopplegg som testes og evalueres i stor skala p\u00e5 europeiske ungdomsskoler. Matematikk og naturfag er de viktigste faglige satsningsomr\u00e5dene i iTEC, men andre fag og tverrfaglig samarbeid vil ogs\u00e5 ha stor betydning. Deltakende skoler og l\u00e6rere gis frihet til \u00e5 utforme ferdig undervisningsopplegg selv, slik at de er i overensstemmelse med utstyr, fagplaner og kompetanse p\u00e5 skolen. Senter for IKT i utdanningen tilpasser undervisningsoppleggene for norske l\u00e6replaner, i samarbeid med l\u00e6rere og fagsentre. S\u00f8ker 100 norske klasser I Norge skal det gjennomf\u00f8res piloter i 100 klasserom, s\u00e5 vi er p\u00e5 jakt etter skoler, l\u00e6rere og klasser som vil v\u00e6re med i prosjektet. Vi f\u00f8lger opp deltakere og arrangerer samlinger. Noen l\u00e6rere f\u00e5r delta p\u00e5 europeiske samlinger. Deltakere kan f\u00e5 tilgang til teknologi, programvare og verkt\u00f8y som er utviklet med tanke p\u00e5 hver enkelt iTEC-pilot. M\u00e5let med iTEC er \u00e5 systematisere erfaringer og beskrive god praksis som kan bidra til \u00e5 forme fremtidens klasserom. N\u00e5r prosjektperioden er ferdig vil de mest robuste l\u00e6ringsforl\u00f8pene gj\u00f8res tilgjengelig for allmenn bruk. Hva inneb\u00e6rer det \u00e5 v\u00e6re med i iTEC? Skolene har en stor grad av frihet til \u00e5 definere tid og omfang for deltakelse i pilotunders\u00f8kelser. V\u00e5rt m\u00e5l er at iTEC ikke skal komme i tillegg til den vanlige undervisningen. Det er viktig at skolens ledelse kjenner til og st\u00f8tter og tilrettelegger for l\u00e6rere som deltar med klasser i iTEC. Skolen b\u00f8r ha minst to l\u00e6rere som har erfaringer med pedagogisk bruk av IKT, som er motiverte for \u00e5 utvikle seg og skolen, og som helst er fast ansatte. Det er en fordel om skolen eller l\u00e6rerne har erfaringer fra nettverksjobbing, som for eksempel eTwinning eller L\u00e6rende nettverk \u2013 men det er intet krav. Forskning og evaluering er helt sentralt iTEC, og l\u00e6rere vil derfor m\u00e5tte besvare et sp\u00f8rreskjema p\u00e5 nett i etterkant av gjennomf\u00f8rt undervisningsopplegg. Bli med i iTEC! Senter for IKT i utdanningen \u00f8nsker \u00e5 f\u00e5 med flere engasjerte skoler i prosjektet. Er du interessert i \u00e5 vite mer om iTEC eller \u00e5 bli en av de norske klassene, kontakt pedagogisk koordinator: J\u00f8rund H\u00f8ie Skaug. iTEC eies av European Schoolnet, i Norge er Senter for IKT i utdanningen ansvarlig.", "title": "Bli med p\u00e5 \u00e5 skape fremtidens skole"},
{"date": "15. januar 2013", "content": "I disse dager mottar 500 skoler i hele Norge unders\u00f8kelsen Monitor 2013. Kunnskapsdepartementet ber alle skoler som blir kontaktet om \u00e5 delta i unders\u00f8kelsen, da den er et av de viktigste grunnlagene for politikken om IKT og skole. Unders\u00f8kelsen er rettet mot elever, l\u00e6rere og rektorer i skoler med 7. trinn, 9. trinn og VG2, og skal kartlegger elevenes digitale ferdigheter samt skolenes forutsetninger for \u00e5 opp\u00f8ve elevene i disse ferdighetene. Form\u00e5let med unders\u00f8kelsen I kunnskapsl\u00f8ftet er digitale ferdigheter plassert som en av de grunnleggede ferdighetene. En utfordring med digitale ferdigheter er mangelen p\u00e5 et regifag, det vil si et fag som \"naturlig\" h\u00e5ndterer oppl\u00e6ring i det vi kan kalle kjernen av ferdigheten. Regneferdigheter opp\u00f8ves for eksempel hovedsakelig gjennom faget matematikk, men kunnskapsl\u00f8ftet legger jo ogs\u00e5 vekt p\u00e5 at alle ferdigheter skal opp\u00f8ves i alle fag. Det er derfor et poeng \u00e5 finne ut om de digitale ferdighetene blir noenlunde likt opp\u00f8vd i ulike skoler, og om vilk\u00e5rene for opp\u00f8vingen er gode nok, og likt nok fordelt. Overordnet \u00f8nsker Kunnskapsdepartementet en oversikt over hvor mye, hvordan og hvilke typer IKT som brukes i norske skoler. Som kjent er IKT-politikken p\u00e5 skoleomr\u00e5det i Norge desentralisert, noe som gj\u00f8r det n\u00f8dvendig med innhenting av informasjon om hvordan skoler og skoleeiere h\u00e5ndterer denne delen av skolehverdagen. I forlengelsen av dette \u00f8nsker Senter for IKT i utdanningen \u00e5 vri unders\u00f8kelsen fra \u00e5 v\u00e6re en tradisjonell sp\u00f8rreunders\u00f8kelse som informerer myndigheter og forskere, til \u00e5 bli del av et formativt verkt\u00f8y for skolene. Senter for IKT i utdanningen mener at bruk av IKT i skolen er en ferdighet som ligger tett opp til annen faglig praksis, og som derfor krever en annen tiln\u00e6rming enn at elevene \"er flinke med data\". Det er gjennom utvikling av praksis der IKT tas i bruk i fagene at digitale ferdigheter blir relevant i skolesammenheng. Kort sagt betyr dette at elever (og per i dag) l\u00e6rere m\u00e5 l\u00e6re seg hvordan de skal bruke IKT for \u00e5 l\u00e6re fag. Ut fra at skolene er selvstendige og bestemmer sin praksis, kan vi fra Senterets side bare gi r\u00e5d om hva og hvordan denne oppl\u00e6ringen med IKT skal v\u00e6re. En av m\u00e5tene vi \u00f8nsker \u00e5 gi tilbakemelding p\u00e5 er nettopp med et verkt\u00f8y som gir et m\u00e5l p\u00e5 elevenes digitale ferdigheter, som skolene kan bruke i sin egen utviklingsdiskusjon og st\u00e5stedsanalyse. Deltakende skoler vil f\u00e5 tilgang til egne resultater (dersom fem eller flere elever svarer), og kan sammenligne seg med landsgjennomsnittet. Omr\u00e5dene unders\u00f8kelsen dekker: Elever: Bruk av IKT, tid generelt og i fag Kildebruk Motivasjon for l\u00e6ring Opplevd nytte og l\u00e6ringsutbytte Negative effekter av IKT i skolen Digital d\u00f8mmekraft Bruk og tilgang hjemme Bakgrunn Ferdighetstest L\u00e6rere: Bruk av IKT, tid generelt og i fag Digitale l\u00e6ringsressurser Digital d\u00f8mmekraft Klasseledelse og pedagogisk praksis Opplevd utbytte Organsiasjon Bakgrunn Ferdighetstest Skoleleder: Organsiasjon Ressursfordeling Holdninger til IKT Skjema til elever tar ca 35 minutter \u00e5 fylle ut. Skjema til l\u00e6rere og skoleleder tar 20-25 minutter. Elevene skal svare hver for seg. Det samme skal l\u00e6rer og skoleleder. Dersom skolen deltar med elever p\u00e5 7. trinn, inneholder sp\u00f8rreskjemaet oppgaver som er knyttet opp mot planleggingsverkt\u00f8yet \"IKT-plan\" som er utviklet av Drammen kommune. Slik kan resultatene brukes som en del av en st\u00e5stedsanalyse som rekker ut over tilbakemeldingene skolen vil f\u00e5 fra Senter for IKT i utdanningen. Se mer p\u00e5 www.iktplan.no . Sp\u00f8rsm\u00e5l ang\u00e5ende unders\u00f8kelsen kan rettes prosjektleder Ove E Hatlevik.", "title": "Monitor-unders\u00f8kelsen 2013 p\u00e5 vei ut i skolen"},
{"date": "10. januar 2013", "content": "Bes\u00f8kende p\u00e5 utdanningsmesser lurer oftest p\u00e5 \u00e8n ting: Hva skal jeg bli? Her f\u00e5r du m\u00f8te fire av de vi m\u00f8tte p\u00e5 Lillestr\u00f8m. Hver vinter arrangeres utdanningsmesser over hele landet og senteret er tilstede p\u00e5 de fleste p\u00e5 vegne av tjenesten Utdanning.no for \u00e5 gi tips og inspirasjon. Hanne Marte S\u00f8nsthagen (20) fra v\u00e5ler i Sol\u00f8r har studert Vg3 Studiespesialiserende med realfag. Hva skal du bli? - Jeg har lyst til \u00e5 bli kiropraktor. Da m\u00e5 jeg g\u00e5 p\u00e5 skole i utlandet. Man kan ta grunnmedisin i Oslo, men for \u00e5 ta mastergrad m\u00e5 jeg til utlandet. Jeg foretrekker Danmark, som er en av de beste skolene for kiropraktikk. England er et alternativ. Jeg kan ogs\u00e5 ta fire \u00e5r i Australia hvis jeg tar grunnmedisin f\u00f8rst. Hvorfor kiropraktikk? - Jeg har g\u00e5tt til kiropraktor selv, og synes det virker som et artig yrke. Jobbmulighetene er ogs\u00e5 gode, tror jeg. Plan B? - \u00c5rsstudium i idrett? Folkeh\u00f8gskole? Jobbe i noen \u00e5r til? Finnes alltids noe \u00e5 gj\u00f8re! Henning Holen (18) fra Horten holder p\u00e5 med Vg3 Teknologi- og forskerlinje (studiespesialisering). Hva skal du bli? - Det er litt t\u00e5kete, men jeg h\u00e5per p\u00e5 en utdanning der jeg kan f\u00e5 brukt spr\u00e5k. Jeg har alltid syntes at spr\u00e5k er interessant, \u00e5 se hvordan de er bygd opp og finne forskjeller og likheter. Det jeg har mest lyst til \u00e5 l\u00e6re meg er kinesisk. Det er spennende fordi Kina er et land som blir viktig i fremtiden. Da er jeg temmelig garantert jobb som l\u00e6rer eller som noe annet. Ida Kristine Holter (18) fra Jessheim studerer Vg3 Studiespesialiserende med formgivning. Hva skal du bli? - Jeg tenkte \u00e5 bli gartner. Jeg liker \u00e5 v\u00e6re ute og som gartner f\u00e5r du gj\u00f8re mye praktisk og variert arbeid. Jeg har alltid hatt lyst til \u00e5 jobbe som l\u00e6rer, derfor har jeg lyst til \u00e5 ta pedagogikk for \u00e5 jobbe som l\u00e6rer p\u00e5 gartnerfag. Etter hvert ser jeg for meg at jeg skal overta familiebedriften, som er et hagesenter. Jeg jobber ogs\u00e5 p\u00e5 en blomsterbutikk, s\u00e5 jeg kunne ogs\u00e5 tenke meg \u00e5 utvide med blomsterdekorasjon n\u00e5r jeg overtar bedriften en gang. Vetle Dalen Wolla (19) har studert Vg3 Idrettsfag. Hva skal du bli? - M\u00e5let er \u00e5 bli fysioterapeut, og jeg regner med \u00e5 ta f\u00f8rstegangstjeneste f\u00f8rst. Det er greit \u00e5 finne ut hva slags krav som gjelder for \u00e5 komme inn p\u00e5 fysioterapi. Hvis opptakskravene ikke forandrer seg noe s\u00e6rlig vil jeg komme inn p\u00e5 studiet. - Hvorfor fysioterapi? - Det er fordi jeg har interesse for helse og skader. Siden jeg g\u00e5r p\u00e5 idrett har jeg l\u00e6rt litt om idrettsskader. Det ville v\u00e6rt spennende \u00e5 jobbe med unge og aktive mennesker, men det er ikke det mest avgj\u00f8rende.", "title": "Hva skal du bli?"},
{"date": "04. januar 2013", "content": "\"ICT for Collaborative, Project-Based, Teaching and Learning\"  \r\ner tittelen p\u00e5 kursene som arrangeres i regi av Smart Solution. Kurset har fokus p\u00e5 verkt\u00f8y og metoder som tilrettelegger for samarbeid og prosjektjobbing.\u00a0 Kurset egner seg spesielt godt for l\u00e6rere som allerede er i gang med eller \u00f8nsker \u00e5 starte et eTwinning-prosjekt. Utgifter til reise, opphold og kursavgift kan s\u00f8kes dekket av Comenius/ Grundtvik etterutdanning-stipend. S\u00f8knadsskjema finner du her: http://siu.no/nor/Videregaaende-opplaering/Comenius/Etterutdanning Merk at s\u00f8knadsfristen er 16.januar for kurs i perioden 1.mai \u2013 31.august. Mer informasjon om tilbudet finner du her .", "title": "Etterutdanningskurs for l\u00e6rere p\u00e5 Malta"},
{"date": "03. januar 2013", "content": "Finn samarbeidspartnere fra Belgia, Nederland eller Sverige. Den norske st\u00f8ttetjenesten for eTwinning (NSS), Senter for IKT i utdanningen , arrangerer sammen med Nederland, Belgia og Sverige, et kontaktseminar for l\u00e6rere p\u00e5 ungdomstrinnet. Vi inviterer to l\u00e6rere fra samme skole til noen spennende dager i Oslo. De to l\u00e6rerne skal v\u00e6re en fremmedspr\u00e5kl\u00e6rer og en l\u00e6rer som underviser i andre fag. De to l\u00e6rerne m\u00e5 forplikte seg p\u00e5 \u00e5 etablere et samarbeidsprosjekt med ett eller to av de andre lands l\u00e6rere. Seminaret vil gjennomf\u00f8res p\u00e5 engelsk. Kontaktseminaret holdes i Oslo fra lunsj torsdag 7. februar til lunsj l\u00f8rdag 9. februar. Senter for IKT i utdanningen, dekker flyreise og alle kostnader knyttet direkte til selve seminaret som overnatting og m\u00e5ltider. Andre reiseutgifter m\u00e5 dekkes av skolen eller den enkelte l\u00e6rer. Eventuelle vikarutgifter dekkes ikke og m\u00e5 dekkes eller ordnes p\u00e5 annen m\u00e5te av skolen. S\u00f8knadsfrist var 10. januar 2013", "title": "Kontaktseminar i Oslo"},
{"date": "19. desember 2012", "content": "Ny evaluering av nettjenesten Du bestemmer viser en positiv holdningsendring blant elevene. De blir mer bevisst egen nettbruk og personvern etter \u00e5 ha v\u00e6rt gjennom undervisningsopplegget. Evalueringen er gjennomf\u00f8rt av l\u00e6rer og masterstudent Per Myklatun, og er en del av hans masteroppgave i IKT i l\u00e6ring ved H\u00f8gskolen i Stord/Haugesund. Studien er kvantitativ og baserer seg p\u00e5 en sp\u00f8rreunders\u00f8kelse blant 170 elever fra ungdomstrinnet og videreg\u00e5ende skole. - Min totalvurdering er at Du bestemmer er et undervisningsopplegg som treffer m\u00e5lgruppen godt. Det legger opp til egenaktivitet og refleksjon blant elevene, noe som \u00f8ker deres bevissthet omkring personvern og sikker nettbruk, forteller Myklatun. Styrker ogs\u00e5 teknologisk kompetanse Myklatun har unders\u00f8kt i hvilken grad Du bestemmer p\u00e5virker elevene som bruker opplegget, med s\u00e6rlig fokus p\u00e5 risikoatferd og egen kunnskap om sikker internettbruk. - Resultatene av sp\u00f8rreunders\u00f8kelsen viser at elevene som arbeidet med Du bestemmer hadde en signifikant endring i alle typer risikoatferd \u2013 til det bedre. Samtidig mente elevene selv at opplegget styrket deres teknologiske kompetanse. Refleksjon rundt tenkte situasjoner Myklatun fremhever s\u00e6rlig en del av opplegget som sv\u00e6rt effektfullt: - Utfra egen erfaring med opplegget vil jeg trekke frem filmene som viser ulike situasjoner barn og unge kan komme opp i ved bruk av digitale medier, som s\u00e6rlig virkningsfulle. Det at Du bestemmer legger opp til refleksjon rundt tenkte situasjoner som filmene presenterer \u00f8ker elevenes engasjement rundt problemstillingene, sier Myklatun videre. Fakta om Du bestemmer Du bestemmer er et samarbeid mellom Teknologir\u00e5det , Datatilsynet og Senter for IKT i utdanningen. M\u00e5let er \u00e5 \u00f8ke ungdoms kunnskap om personvern og heve deres bevissthet om valg man gj\u00f8r n\u00e5r man bruker digitale medier som internett og mobiltelefon. Opplegget fokuserer p\u00e5 viktige problemstillinger som personvern, mobbing p\u00e5 Internett og mobil, kildekritikk, kj\u00f8pepress p\u00e5 nett og foreldreansvar. Undervisningsopplegget er til n\u00e5 brukt av over 500 000 norske skoleelever og brukes i 16 land. Opplegget finner du p\u00e5 www.dubestemmer.no Foto: Lars \u00c5ke Andersen", "title": "Positiv holdningsendring blant elever"},
{"date": "18. desember 2012", "content": "Ein f\u00f8rskuleklubb har laga animasjonsfilm for \u00e5 \u00f8nskje god jul ved hjelp av Lego, plastelina, digitalt kamera p\u00e5 stativ, mobiltelefon og ein touch-skjerm. Sj\u00e5 resultatet her! Her finn du en fantastisk animasjonsfilm. Litt om produksjonen: Barna sj\u00f8lve tok\u00a0 dei 400 bileta og sat opp r\u00f8rslene til figurane i filmen. Filmmusikken vart spelt inn ved hjelp av mobiltelefon. Barna deltok med stort engasjement i heile prosessen, fr\u00e5 id\u00e9 til redigering. Filmen hadde premiere for heile barnehagen saman med foreldra - ute! Dei sat opp lerret og k\u00f8yrde prosjekt\u00f8r ut av vindauget. Barnehagen, som er ein del av barnehagenettverket v\u00e5rt, \u00f8nskjer med denne filmen ei riktig god jul!", "title": "Animasjonsfilm: God jul!"},
{"date": "17. desember 2012", "content": "Senter for IKT i utdanninga skal kartleggje skulanes forhold til bruk av \u201dBring Your Own Device\u201d (BYOD). Senteret har inng\u00e5tt ein avtale med Ramb\u00f8ll Management Consulting AS som vil utf\u00f8re telefonintervju med fylkeskommunar og casegjesting p\u00e5 utvalde skular. \u201dBring Your Own Device\u201d er eit alternativ til den tradisjonelle eigarforma kor skular eig IKT-einingane og IKT-utstyret som elevane nyttar. Bruk av BYOD gjer at elevar og tilsette i skulen kan nytte ein personleg vald og kj\u00f8pt klienteinskap til \u00e5 f\u00e5 tilgang til informasjon, samt utf\u00f8re kunnskapsframhevande arbeid. Med den auka tilgangen og auka bruken av private einskapar er det naturleg \u00e5 sp\u00f8rje seg korleis elevar kan bruke eigne einskapar i utdanninga. Det er \u00e5 finne svar p\u00e5 dette som er form\u00e5let med kartlegginga. Sp\u00f8rsm\u00e5la vil orientere seg rundt ulike samfunnsrelevante aspektar kvar meininga er \u00e5 auke forst\u00e5inga av dei ulike akt\u00f8rane sine meiningar og synspunkt om BYOD. Om du \u00f8nskjer ytterlegare informasjon om studien er du velkomen til \u00e5 ringje r\u00e5dgivar Kristoffer R\u00f8ed p\u00e5 mobilnummer 99 61 39 23, eller sende ein e-post til Kristoffer.roed@iktsenteret.no . Illustrasjonsfoto: istockphoto.com", "title": "Senteret kartlegg \"Bring Your own Device\""},
{"date": "14. desember 2012", "content": "Med utgangspunkt i Amandus filmfestival, der ungdom har sendt inn over 3500 filmer de siste 25 \u00e5rene, har  forskere sett n\u00e6rmere p\u00e5 hva ungdom lager film om. Ansvarlig for utgivelsen av Nordic Journal of Digital Literacy er Senter for IKT i utdanning samme med gjesteredakt\u00f8rene \u00d8ystein Gilje (Universitetet i Oslo) og Brit Svoen (H\u00f8gskolen i Lillehammer), samt Norsk Filminstitutt. Disse funnene og mange fler publiseres i temanummeret \u201dCultures of digital production and moving images\u201d, som er tilgjengelig som elektronisk publikasjon ( her) : Bidragene til Amandusfestivalen har v\u00e6rt av mye h\u00f8yere kvalitet etter \u00e5rtusenskiftet. Digitaliseringen av filmformatet har gjort ungdommers filmer semi-profesjonelle b\u00e5de filmatisk og stilistisk og de unges filmer har handlet om langt mer enn kj\u00e6rester og gruppepress - n\u00e5r ungdomstemaer kommer opp, blir dette like gjerne gjort i dokumentarer som fiksjon. De unge har selv kommet opp med nye sjangere, s\u00e5 som ekstremsportfilmer. Filmfortellingene, med tydeligere narrativer og bedre dramaturgi, har derimot ikke blitt kvalitativt bedre. Likevel viser ungdom i st\u00f8rre grad i dag en stor forst\u00e5else for mediekonvensjoner gjennom sine filmer (bruker for eksempel spillanalogier som SuperMario). Fakta om Nordic Journal of Digital Literacy Nordic Journal of Digital Literacy er et vitenskapelig tidsskrift p\u00e5 akademisk publiseringsniv\u00e5 2. Tidsskriftet retter seg blant annet mot forskere, skolemyndigheter, skoleledere i grunnskole og videreg\u00e5ende skole, fagl\u00e6rere ved h\u00f8gskoler og universiteter, og andre som er opptatt av teknologi, utdanning og skole. Publikasjonen utkommer kvartalsvis, og gis ut av Universitetsforlaget i samarbeid med Senter for IKT i utdanningen. Nordic Journal of Digital Literacy har spesielt fokus p\u00e5 artikler som tematisk omhandler digital kompetanse og bruk av IKT i utdanningssammenheng. Tekstene kan blant annet rette seg mot: IKT praksis og innovasjon i utdanning Teoretiske, metodiske og praktiske utfordringer rundt bruken av IKT i utdanning IKT i fag (didaktisk sammenheng) Evaluering og utviklingsarbeid Elevarbeid og elevenes IKT kompetanse L\u00e6rere, l\u00e6rerutdanning og klasseledelse Livslang l\u00e6ring Tidsskriftet publiseres p\u00e5 engelsk, og er kun tilgjengelig som en elektronisk Open Access publikasjon her.", "title": "Hva velger ungdommene selv \u00e5 lage film om?"},
{"date": "13. desember 2012", "content": "- \u00c5 \u00e5pne d\u00f8rene mellom skole og samfunn kan bidra til motivasjon og opplevd relevans for l\u00e6ring. Det er\u00a0 ogs\u00e5 viktig at elevene opplever \u00e5 bli sett og h\u00f8rt av l\u00e6rere, medelever og venner p\u00e5 skolen, forteller Ove E. Hatlevik\u2028 ved senteret under senterets Monitor-lansering . Senter for IKT i utdanningen lanserer rapporten \u201cElever skal synes. Hvordan kan IKT utvikle kompetanse i skolen?\u201c\u00a0 som er en kvalitativt dybdestudie i bruk av IKT i norsk skole og kommer ut som en del av Monitorkartleggingene. I rapporten kan du blant annet lese om erfaringer fra iTEC (Innovative Technologies for an Engaging Classroom), et prosjekt hvor det \u00e5 synliggj\u00f8re elevenes kompetanse og jobbe aktivt for \u00e5 fremme delingskultur st\u00e5r sentralt. -Dette er det st\u00f8rste prosjektet i sitt slag noensinne, og vil nok sette et tydelig preg p\u00e5 europeisk skole i mange \u00e5r framover, n\u00e5r erfaringene vi gj\u00f8r i dag skal settes i system over hele fj\u00f8la. I iTEC pr\u00f8ves ting ut i stor skala, og evalueres grundig underveis og i etterkant, sier J\u00f8rund H\u00f8ie Skaug ved senteret. Men det krever som oftest en ekstra innsats \u00e5 komme i gang med ny teknologi i skolen. - L\u00e6rere m\u00e5 v\u00e6re villige til \u00e5 la seg utfordre utenfor egen komfortsone. Det er grunn til \u00e5 ha en kritisk tiln\u00e6rming ved vurdering av hvilke teknologier en velger \u00e5 bruke og skole og skoleeiere m\u00e5 satse p\u00e5 IKT ut fra l\u00e6replanens kompetansem\u00e5l, og ut fra skolens behov, forutsetninger, rammer og ambisjoner, oppsummerer Hatlevik og H\u00f8ie Skaug. Hovedfunn fra Monitor 2012: B\u00e5de l\u00e6rere og elever har sterkt behov for \u00e5 l\u00e6re mer og beherske bedre hvordan de kan bruke IKT i fagene. Mange elever er avhengig av hjelp og st\u00f8tte fra l\u00e6reren for \u00e5 n\u00e5 kompetansem\u00e5lene i l\u00e6replanen. Derfor trenger l\u00e6rere innsikt og erfaring i hvordan de kan ta i bruk IKT p\u00e5 en faglig og pedagogisk m\u00e5te. Interaktive tavler gj\u00f8r elevene mer synlig for l\u00e6reren, fordi l\u00e6reren ganske enkelt st\u00e5r vendt mot klassen n\u00e5r hun underviser, noe som gir bedre oversikt. Elevenes kompetanse, produksjoner og arbeidsprosesser blir mer tydelige, samtidig som interaktive tavler kan fremme bedre dialog og samhandling i klasserommet. Nettbrettene \u00e5pner for fleksibelt samarbeid mellom elevene, og er enkle \u00e5 ta i bruk med sin intuitive design. Et nettbrett er enkelt \u00e5 ta med seg for \u00e5 vise frem noe, eller for \u00e5 samarbeide med andre, og kan ogs\u00e5 enkelt kobles opp mot en fellesskjerm som gj\u00f8r at elevens arbeid lett kan vises til flere. Her finner du presentasjon fra lanseringen . Denne rapporten er et kvalitativt dybdestudie som del av Senter for IKT i utdanningen sine Monitorstudier. Den kvantitative monitoren ( sist utgitt 2011 ) er en kartlegging av pedagogisk bruk av IKT. Monitor skole viser sammenhenger mellom m\u00e5l i Kunnskapsl\u00f8ftet, bruk av digitale verkt\u00f8y og elevers l\u00e6ringsutbytte. Foto: Senter for IKT i utdanningen / Lars \u00c5ke Andersen", "title": "Motivasjon og opplevd relevans for l\u00e6ring"},
{"date": "11. desember 2012", "content": "I 2013 vil det bli arrangert en rekke arbeids- og kontaktseminar rundt om i Europa. En forel\u00f8pig liste over seminarene. Listen vil justeres etterhvert, og program og s\u00f8knadsfrister vil bli tilgjengelig fortl\u00f8pende. F\u00f8lg med! Februar , 7. - 9. - Oslo - kontaktseminar for l\u00e6rere med elever p\u00e5 ungdomstrinnet. S\u00f8knadsfristen var 10.1.2013 Mars, 14. - 16. - \u00e5rskonferanse i Lisboa S\u00f8knadsfristen var\u00a0 10.1.2013 April - Warsawa, Polen - kontaktseminar for l\u00e6rere i naturfag. S\u00f8knadsfrist 1.mars 2013 April, 25. - 27. - i Praha, Tsjekkia - kontaktseminar for l\u00e6rere p\u00e5 sm\u00e5skoletrinnet. S\u00f8kadsfrist 1. mars April, 25.-28. - Sofia, Bulgaria - arbeidsseminar for f\u00f8rskolel\u00e6rere og l\u00e6rere p\u00e5 sm\u00e5skoletrinnet. S\u00f8knadsfrist 22.2.2013. Mai 16. - 18. - Bratislava, Slovakia - arbeidsseminar for l\u00e6rere med elever i aldersgruppen 13 - 17 \u00e5 r August 28. - 30. - Billund, Danmark - nordisk kontaktseminar for l\u00e6rere p\u00e5 mellomtrinnet Oktober 3.-5. - Thessaloniki, Hellas - kontaktseminar for f\u00f8rskolel\u00e6rere Oktober 10.-12. - Stockholm, Sverige- arbeidsseminar for l\u00e6rere med elever i alderen 13 - 19 \u00e5r. Tema The European Citisenship Oktober 15. - 17. - Montpellier, Frankrike - kontaktseminar for spr\u00e5kl\u00e6rere i ungdomsskolen og i videreg\u00e5ende oppk\u00e6ring Oktober 17. - 19. - Catania, Sicilia - Italia - Arbeidsseminar for eTwinning-ambassad\u00f8rer Oktober 24.-26. - Dubrovnic - Arbeidsseminar for l\u00e6rere i ungdomsskolen og videreg\u00e5ende oppl\u00e6ring. Tema: Tverrfaglig\u00a0jobbing med bruk av ulike Web 2.0-verkt\u00f8y Oktober 31.10 - 3.11. - Island - Arbeidsseminar for l\u00e6rere i matematikk p\u00e5 ungdomsskolen og i videreg\u00e5ende oppl\u00e6ring November, 20. - 23, - Billund, Danmark - arbeidsseminar for l\u00e6rere i barnehage og grunnskole. Tema Naturfag November 14. - 16. - S\u00e3o Jo\u00e3o da Madeira, Portugal - kontaktseminar for l\u00e6rere med elever i aldersgruppen 12 - 17 \u00e5r. Tema Digital citizenship and education", "title": "eTwinning - konferanser og arbeidsseminar i 2013"},
{"date": "11. desember 2012", "content": "I 2013 arrangeres eTwinning-konferansen i Lisboa i mars Vi \u00f8nsker \u00e5 invitere noen l\u00e6rere til eTwinning-konferansen. Program er enn\u00e5 ikke ferdig, men vil inneholde en lett blanding av plenumsforedrag og sesjoner med nyheter, muligheter, faglig p\u00e5fyll og hands on aktiviteter. I tillegg vil nettverksbygging og partners\u00f8k v\u00e6re senttralt. eTwinning Norge dekker flyreise og selve konferanseoppholdet. Skolen m\u00e5 selv organisere og dekke eventuell vikar. Vi forventer at den som s\u00f8ker er registrert eTwinner, har avklart med skoleleder og er villig til \u00e5 gjennomf\u00f8re et prosjekt med klassen sin i l\u00f8pet av 2013. H\u00f8res dette spennende ut? S\u00f8knadsfristen var 10.1.2013. Sjekk ogs\u00e5 de andre seminartilbudene i 2013 for nye muligheter. Har du sp\u00f8rsm\u00e5l, ta kontakt med Lisbeth K Gregersen, lkg@iktsenteret.no eller Torbj\u00f8rn D Moe, tdm@iktsenteret.no .", "title": "Bli med til Lisboa p\u00e5 eTwinning-konferanse"},
{"date": "06. desember 2012", "content": "Kort video presenterer bruk av eTwinning i Internasjonalt samarbeid Hvordan registrere seg, finne en partner og starte opp et samarbeidsprosjekt i det nye valgfaget Internasjonale kontakter. Her kan du se gjennom en kort presentasjona av hvordan g\u00e5 fram. Video", "title": "Veiledningsvideo for bruk av eTwinning i Internasjonalt samarbeid"},
{"date": "29. november 2012", "content": "Last ned faktaarkene for \u00e5 l\u00e6re om v\u00e5rt arbeid med standader for bedre samspill mellom digitale l\u00e6remidler og hvordan din skole kan jobbe fram en solid infrastruktur. Her kan du laste ned faktaarket Bedre samspill mellom digitale tjenester om v\u00e5rt arbeid med standarder: For \u00e5 kunne utveksle innhold p\u00e5 tvers av tjenester og teknologier i utdanningssammenheng er vi avhengige av standarder og spesifikasjoner som beskriver m\u00e5ter \u00e5 gj\u00f8re dette p\u00e5.\u00a0Sammen kan vi legge bedre til rette blant annet for at digitale l\u00e6ringsressurser fungerer p\u00e5 tvers av ulike plattformer, tjenester og innholdsleverand\u00f8rer, og for bedre individuell tilpasning av ressursene. Senter for IKT i utdanningen \u00f8nsker et samarbeid med sektoren rundt bruk av standarder p\u00e5 dette omr\u00e5det, og vil gjerne h\u00f8re fra deg hvilke utfordringer og behov du opplever knyttet til anvendelse av digitale l\u00e6ringsressurser. Her kan du laste ned faktaarket Den n\u00f8dvendige grunnmuren : For \u00e5 kunne ha en utstrakt bruk av IKT i fagene m\u00e5 skolen ha en solid infrastruktur, eller grunnmur om du vil. Om denne ikke er p\u00e5 plass vil det oppst\u00e5 betydelige problemer med en gang l\u00e6rere begynner \u00e5 benytte IKT som en integrert del av undervisningen. Senter for IKT i utdanningen har utarbeidet tre anbefalinger som beskriver hvordan en skole kan bygge den infrastrukturen IKT i undervisningen trenger og fortjener. Foto: Senter for IKT i utdanningen/GT", "title": "To nye faktaark i ressursbasen om standarder og infrastruktur"},
{"date": "29. november 2012", "content": "Elever skal synes. Hvordan kan IKT utvikle kompetanse i skolen? Den kvalitative Monitor 2012-rapporten lanseres p\u00e5 litteraturhuset i dag. Arrangementet streames, klikk her for avspiller. Interaktive tavler gj\u00f8r elevene mer synlig for l\u00e6reren Interaktive tavler gj\u00f8r at l\u00e6rerne st\u00e5r vendt mot klassen n\u00e5r de underviser, og p\u00e5 den m\u00e5ten f\u00e5r l\u00e6rerne bedre oversikt over hvem som f\u00f8lger med, og hvem som trenger oppf\u00f8lging. Elever har behov for \u00e5 f\u00e5 oppmerksomhet og oppf\u00f8lging slik at de kan f\u00e5 en best mulig tilpasset skolehverdag, og det er viktig for dem \u00e5 bli sett og h\u00f8rt av b\u00e5de l\u00e6rere, medelever og venner p\u00e5 skolen.\u00a0Med synliggj\u00f8ring av elevenes kompetanse blir elevenes produksjoner og arbeidsprosesser mer tydelige for l\u00e6rere, slik at elevene kan f\u00e5 mer treffsikre tilbakemeldinger. Interaktive tavler brukes som oftes i undervisningssammenheng, der l\u00e6rer presenterer for hele klassen. Det krever at l\u00e6reren er bevisst p\u00e5 \u00e5 holde et tempo i undervisning slik at flest mulig klarer \u00e5 f\u00f8lge med, og legge til rette for dialog i klassen for \u00e5 stimulere til sp\u00f8rsm\u00e5l og refleksjon. Monitor 2012 presenterer erfaringer fra IKT-senterets prosjekt om interaktive tavler, \"Board or bored\", og har en gjennomgang av litteratur p\u00e5 feltet. Nettbrett treffer godt IKT-senteret har i prosjektet Nettbrett i skolen fulgt et utvalg klasser som har eksperimentert med klassesett med nettbrett. Erfaringene viser at nettbrettenes bruksomr\u00e5de og design treffer elever godt. Et nettbrett har en mer personlig funksjon enn interaktive tavler, fremmer interaksjon med andre elever og l\u00e6rer, fordi det er enkelt \u00e5 ta med seg nettbrettet for \u00e5 vise frem noe eller for \u00e5 samarbeide med andre. Nettbrettet kan ogs\u00e5 enkelt og raskt kobles opp mot en fellesskjerm som gj\u00f8r at elevens arbeid lett kan vises til flere. Det finnes likevel en del utfordringer med bruk av nettbrett i skolen; det kan blant annet v\u00e6re utfordrende \u00e5 skrive lengre tekster eller lage mer omfattende presentasjoner p\u00e5 nettbrett. Elever produserer l\u00e6ringsressurser I Monitor 2012 presenteres erfaringer fra fire norske klasser som har deltatt i EU-prosjektet iTEC (Innovative Technologies for an Engaging Classroom). \u00a0Klassene har arbeidet med produksjon av l\u00e6ringsressurser i matematikk, RLE, naturfag og historie, hvor stikkord er fritt tilgjengelige nettressurser som har blitt brukt til \u00e5 publisere refleksjonsblogger og sluttprodukter, lage presentasjoner og jobbe med kilder. Gjennom forskjellige aktiviteter har elevene produsert l\u00e6ringsressurser som de skulle ta i bruk for \u00e5 undervise elever p\u00e5 lavere trinn. Dette ga god motivasjon og engasjement, ved at elevene opplevde at produktene n\u00e5dde lengre ut enn ved ordin\u00e6re innleveringer som kun l\u00e6reren ser og vurderer. Og synliggjorde elevenes kompetanse som\u00a0 digitale produsenter. Om kvalitativ Monitor 2012 Dette er andre gang Senter for IKT i utdanningen gjennomf\u00f8rer en kvalitativ Monitor. I en kvalitativ unders\u00f8kelse f\u00e5r vi muligheten til \u00e5 formidle erfaringer og fortellinger som g\u00e5r i dybden p\u00e5 problemstillinger som blant annet har kommet fram gjennom den kvantitative Monitorunders\u00f8kelsen (Se for eksempel Monitor 2011). \u00a0Vi h\u00e5per rapporten kan v\u00e6re til inspirasjon for de som \u00f8nsker \u00e5 komme videre med \u00e5 bruke ulike digital verkt\u00f8y og medier i egen undervisning. Velkommen til frokostseminar p\u00e5 Litteraturhuset i forbindelse med lansering av den kvalitative rapporten Elever skal synes. Hvordan kan IKT utvikle kompetanse i skolen? Monitor 2012. Rapporten presenteres, med p\u00e5f\u00f8lgende paneldiskusjon. Arrangementet streames, klikk her for avspiller. Foto: Senter for IKT i utdanningen/Lars \u00c5ke Andersen", "title": "Bruk av IKT i skolen synliggj\u00f8r elevene"},
{"date": "28. november 2012", "content": "Flere forslag til undervisningsopplegg for det nye valgfaget Internasjonalt samarbeid Mange kommuner gir elevene allerede i \u00e5r tilbud om det nye valgfaget Internasjonalt samarbeid. Det er tidligere lagt ut 3 ulike forslag til undervisningsopplegg som kan gjennomf\u00f8res i faget. N\u00e5 legger vi ut 2 nye forslag laget av en meget erfaren og aktiv eTwinner, Anita Normann. Undervisningsoppleggene kan ogs\u00e5 gjennomf\u00f8res som del av l\u00e6replanen i et annet fag. Les og vurder om dette kan v\u00e6re noe for deg og dine elever. Nye undervisningsopplegg: - Be my guest - A week in the life of a European Teenager Nye og tidligere undervisningsopplegg kan lastes ned her.", "title": "Internasjonalt samarbeid - flere ideforslag"},
{"date": "27. november 2012", "content": "Senter for IKT i utdanningen skal i 2013 teste ut en st\u00f8rre pilot med 1000 elever. Ungdomsskoler som \u00f8nsker \u00e5 delta bes henvende seg til DVM-info@iktsenteret.no. Kunnskapsminister Kristin Halvorsen styrker matteundervisningen med matematikkskole p\u00e5 nett. - Dette er et viktig utviklingsprosjekt for \u00e5 styrke matematikkoppl\u00e6ringen. En matteskole p\u00e5 nett kan gj\u00f8re undervisningen mer tilpassa niv\u00e5et til den enkelte elev, sier kunnskapsminister Kristin Halvorsen da hun sist uke bes\u00f8kte \u00d8stersund ungdomsskole i Fetsund kommune, Akershus. Under piloteringen i h\u00f8st av matteskole p\u00e5 nett har fire nettl\u00e6rere og 70 tiendeklassinger fra 11 skoler rundt om i landet deltatt. Til v\u00e5ren skal en teknisk l\u00f8sning med et variert matematikkfaglig innhold v\u00e6re p\u00e5 plass sammen med flere erfarne nettl\u00e6rere og en \u00abskoleadministrasjon\u00bb, og neste h\u00f8st skal et st\u00f8rre antall elever over hele landet f\u00e5 mulighet til \u00e5 delta i tilbudet. M\u00e5let er at innovative, interaktive og nye l\u00e6ringsformer vil stimulere elevene til \u00e5 yte mer og f\u00e5 bedre resultater i faget. Niv\u00e5tilpasset digitalt l\u00e6ringsmilj\u00f8 - Med den virtuelle matematikkskolen kan elevene tilbys et niv\u00e5tilpasset digitalt l\u00e6ringsmilj\u00f8 med undervisnings- og l\u00e6ringsformer som supplerer dagens matematikkundervisning, sier direkt\u00f8r Trond Ingebretsen ved Senter for IKT i utdanningen. Han understreker at den virtuelle matematikkskolen skal rette seg b\u00e5de mot elever som trenger st\u00f8rre utfordringer enn de f\u00e5r i den ordin\u00e6re\u00a0 oppl\u00e6ringen og elever som sliter med faget. Elever p\u00e5 ungdomstrinnet skal kunne f\u00f8lge l\u00e6replanen for matematikk p\u00e5 videreg\u00e5ende for \u00e5 kunne avlegge eksamen i faget p\u00e5 VG1. Skal \u00f8ke interesse og forst\u00e5else Mellom 25 og 30 prosent av elevene p\u00e5 ungdomstrinnet f\u00e5r karakteren 1 eller 2 til avgangspr\u00f8ven i matematikk i 10. klasse, og det er fortsatt for f\u00e5 som velger realfaglig fordyping i videreg\u00e5ende oppl\u00e6ring. Denne utviklingen \u00f8nsker Kunnskapsdepartementet \u00e5 snu, og ett virkemiddel er \u00e5 pr\u00f8ve ut et virtuelt skoletilbud i matematikk p\u00e5 ungdomstrinnet. - Rent faglig har det v\u00e6rt viktig \u00e5 identifisere hvilket l\u00e6ringsinnhold som egner seg spesielt godt til og formidles p\u00e5 nett, og hva som kanskje\u00a0 fortsatt b\u00f8r gj\u00f8res med papir, blyant og lommeregner. Med den virtuelle matematikkskolen \u00f8nsker vi \u00e5 \u00f8ke interessen for og forst\u00e5elsen av matematikk hos elevene, ikke bare bedre regneferdighetene, sier Frode L\u00f8bersli, prosjektleder for den virtuelle matematikkskolen ved Senter for IKT i utdanningen. N\u00e5 h\u00e5per vi p\u00e5 at mange skoler vil melde seg til ytterligere utpr\u00f8ving neste \u00e5r. Skoler som er interessert kan ta kontakt med senteret. Faktaboks: Den virtuelle matematikkskolen Den virtuelle matematikkskolen (DMV) er et pilotprosjekt for utpr\u00f8ving av matteskole p\u00e5 nett i regi av Senter for IKT i utdanningen p\u00e5 oppdrag fra Kunnskapsdepartementet. 70 tiendeklassinger fra 11 skoler har denne h\u00f8sten v\u00e6rt med i piloten. Fire nettl\u00e6rere har v\u00e6rt tilknyttet prosjektet for \u00e5 utvikle undervisningsopplegget og gjennomf\u00f8re undervisningen, som er et supplement til ordin\u00e6r undervisning. Undervisningen har foreg\u00e5tt etter omvendt klasserom-prinsippet, der elevene hjemmefra og hver for seg f\u00f8lger undervisningen om temaet p\u00e5 forh\u00e5nd (gjerne som videoforelesning), og deretter diskuterer og l\u00f8ser oppgaver sammen i det virtuelle klasserommet. Ungdomsskoler som \u00f8nsker \u00e5 melde sin interesse for \u00e5 delta i piloten kan skrive en e-post til DVM-info@iktsenteret.no . Se ogs\u00e5: Informasjonsm\u00f8te for innholds- og tjenesteleverand\u00f8rer.8. januar.", "title": "\u00d8nsker skoler for utpr\u00f8ving av matematikkskole p\u00e5 nett"},
{"date": "26. november 2012", "content": "For mange karriereveiledere og r\u00e5dgivere er det \u00e5 forklare opptakskravene til h\u00f8yere utdanning en stor utfordring. Karakterkalkulatoren kan gj\u00f8re jobben enklere! Kravene for opptak til h\u00f8yere utdanning er ikke enkle \u00e5 forst\u00e5 \u2013 verken for elever eller karriereveiledere. Senter for IKT i utdanning har lansert en ny tjeneste p\u00e5 utdanning.no, som skal gj\u00f8re det lettere \u00e5 holde oversikt over skolepoeng, konkurransepoeng og krav til fagkombinasjoner. - Elever og veiledere kan bruke kalkulatoren for \u00e5 finne ut hvilke fagkombinasjoner fra videreg\u00e5ende utdanning som kreves til studier ved h\u00f8gskoler og universitet. De vil ogs\u00e5 lett kunne se hvilke studier de ikke kommer inn p\u00e5 dersom de velger bort for eksempel realfag p\u00e5 videreg\u00e5ende, sier avdelingsdirekt\u00f8r Mona Mathisen ved Senter for IKT i utdanningen. Hun h\u00e5per at kalkulatoren kan bidra til \u00e5 hindre feilvalg, og ogs\u00e5 motivere elever til \u00e5 jobbe ekstra med de fagene som kreves for \u00e5 komme inn p\u00e5 \u00f8nsket utdanning. Dette kan karakterkalkulatoren svare p\u00e5: \u2022 Hvordan skolepoeng blir regnet ut \u2022 Hvilke konsekvenser karakterer har for skolepoeng \u2022 Hvordan eleven kan simulere karakterer og skolepoeng \u2022 Hvilke universitet og h\u00f8yskoler eleven kommer inn p\u00e5 med utgangspunkt i opptakskravene fra fjor\u00e5ret \u2022 Hvilke fag eleven m\u00e5 velge p\u00e5 videreg\u00e5ende for \u00e5 komme inn p\u00e5 eksempelvis medisinstudium eller ingeni\u00f8rstudium En av kjerneaktivitetene til senteret er utdanning.no, et nettsted med 2,5 millioner bes\u00f8k hvert \u00e5r. P\u00e5 utdanning.no kan du s\u00f8ke i 5000 utdanninger og mer enn 500 yrkesbeskrivelser. N\u00e5 blir alts\u00e5 nettstedet styrket med en tjeneste som retter seg mot elever som skal inn p\u00e5 h\u00f8yere utdanning. Pr\u00f8v kalkulatoren her.", "title": "Velg riktig utdanning - bruk karakterkalkulatoren p\u00e5 utdanning.no"},
{"date": "21. november 2012", "content": "Kunnskapsminister Kristin Halvorsen svarte i g\u00e5r kveld i Stortinget p\u00e5 interpellasjon fra Karin Yrvin (A) med p\u00e5f\u00f8lgende debatt. Se interpellasjon fra Karin Yrvin (A) Kunnskapsminister Kristin Halvorsen uttaler at hun er glad for \u00e5 snakke til Stortinget om et tema som engasjerer henne sterkt og understreker videre at Norge var det f\u00f8rste landet i verden med en l\u00e6replan der digitale ferdigheter er integrert og koblet opp mot l\u00e6replanens l\u00e6ringsm\u00e5l. Halvorsen er opptatt av at det er tilstrekkelig utstyr, infrastruktur og har merket seg funn fra Senter for IKT i utdanningens Monitor-kartlegginger at l\u00e6rernes ukentlige bruk av IKT i fagene er doblet i \u00a0skolen siden 2005. Hun understreker likevel at det er kvaliteten p\u00e5 bruken, mer enn kvantiteten, som er avgj\u00f8rende for hvor forn\u00f8yd hun er med integrering av IKT i oppl\u00e6ringen. Teknologi for aktivisering, konkretisering, motivasjon, variasjon og relevans Kunnskapsministeren mener at n\u00e5r det er lagt opp til metodefrihet i l\u00e6replanen fordrer dette h\u00f8ye krav til skolene og l\u00e6rerne om \u00e5 velge hensiktsmessig tiln\u00e6rming til faginnholdet. Hun understreker at teknologien gir muligheter for aktivisering, konkretisering, \u00a0motivering, og gir variasjon og relevans i fagene. Dette m\u00e5 vi utnytte enda bedre, sier kunnskapsminister Kristin Halvorsen. Hun fremhever at Senter for IKT i utdanningen er etablert og f\u00e5tt en s\u00e6rdeles viktig oppgave av regjeringen: \u00e5 sikre en kunnskapsbasert politikk p\u00e5 omr\u00e5det og understreker at en viktig rolle for senteret er \u00e5 n\u00e5 ut til sektoren og v\u00e6re en p\u00e5driver innen feltet IKT i utdanning. Forn\u00f8yd med Senter for IKT i utdanningen Kunnskapsministeren uttaler at hun er forn\u00f8yd med hva senteret har oppn\u00e5dd de tre \u00e5rene senteret har virket. Og nevner at senteret har utgitt over 80 nettbaserte veiledere, faktaark, rapporter til bruk i skolesektoren. Hun forteller engasjert om et s\u00e6rdeles h\u00f8yt refleksjonsniv\u00e5 blant elevene, da hun overvar utpr\u00f8ving av den virtuelle matteskole p\u00e5 nett, ved et skolebes\u00f8k nylig. Der deltok hun p\u00e5 undervisning med elever fra fire forskjellige skoler i Norge, styrt av en nettl\u00e6rer fra ytterligere en annen geografisk plassering. Hun understreker at utpr\u00f8ving av en matteskole p\u00e5 nett er et sentralt tiltak i Stortingsmeldingen om ungdomstrinnet og mener at fors\u00f8ket er b\u00e5de faglig spennende, innovativt og at det interaktive er med p\u00e5 \u00e5 stimulere elevene p\u00e5 en god m\u00e5te. Kunnskapsministeren er opptatt av at spredning av erfaringer er et n\u00f8kkelord for senteret og fremhever senterets nasjonale og internasjonale prosjektportef\u00f8lje med iTec, interaktive tavler og Rom for l\u00e6ring som viktige initiativ for b\u00e5de barnehager, skoler og l\u00e6rerutdanning. Digitale medier kan distrahere Kunnskapsminister mener at det ogs\u00e5 finnes utfordringer og uttaler at l\u00e6rere og skoler ikke har tatt nok innover seg at elvene skal lykkes med \u00e5 bruke IKT. Hun mener det er viktig med kvalitativ god bruk av IKT for \u00e5 motvirke nye digitale skiller. Dessuten understreker hun at digitale medier kan distrahere elevene, noe som fordrer tydelige ledere \u2013 med bevissthet relatert til klasseledelse. Stor enighet i debatten I den p\u00e5f\u00f8lgende debatten fremhever samtlige av debattantene Karin Yrvin (A), Marianne Aasen (A), Mette Hanekamhaug (FrP), Elisabeth Aspaker (H), Anne Tigelstad W\u00f8ien (Sp), Aksel Hagen (SV)) at IKT i skolen er viktig for elevene, for \u00e5 styrke deres kompetanse i arbeidslivet og for \u00e5 styrke kunnskapssamfunnet mer generelt. Marianne Aasen (A) fra Kirke-, utdannings- og forskningskomiteen fremhever viktigheten av et nasjonalt Senter for IKT i utdanningen og mener at senteret fokuserer riktig n\u00e5r det er opptatt av bedre l\u00e6ring med smart bruk av IKT. Mette Hanekamhaug (FrP) fremhever at det er viktig at regjeringen tar tak i problemstillingen universell utforming i digitale l\u00e6ringsplattformer. Hun understreker at det ikke finnes krav til universell utforming av l\u00e6ringsplattformer, noe som gj\u00f8r at elever med spesielle behov blir\u00a0 utesteng fra en felles l\u00e6ringshverdag. Elisabeth Aspaker (H) fra Kirke-, utdannings- og forskningskomiteen referer til Monitor 2011 og uttaler at vi i v\u00e5rt gjennom digitaliserte samfunn opplever stadig \u00f8kende digitale skiller mellom kommuner, skoler, l\u00e6rere og elever. Hun utfordrer regjeringen om behovet for en nasjonal strategi for \u00e5 sikre at vi f\u00e5r en skole som beveger seg i tak. Anne Tigelstad W\u00f8ien (Sp) ogs\u00e5 fra Kirke,- utdannings- og forskningskomiteen er opptatt av at senterets monitor viser at det ogs\u00e5 er viktig \u00e5 yte press mot skoleledere, skoleeiere og foreldre og ikke bare l\u00e6rere og elever. Kunnskapsministeren avsluttet debatten med \u00e5 understreke at Norge har et sv\u00e6rt sterkt virkemiddel ved at digitale verkt\u00f8y er innf\u00f8rt som en basisferdighet i l\u00e6replanverket. Hun understreker at digitale ferdigheter er avgj\u00f8rende for \u00e5 ruste elevene for fremtiden. Se opptak fra Interpellasjon i Stortinget 20. november", "title": "Kunnskapsministeren mener digitale verkt\u00f8y er avgj\u00f8rende for \u00e5 ruste elevene for fremtiden"},
{"date": "19. november 2012", "content": "Delta p\u00e5 landsrepresentativ unders\u00f8kelse av barnehagens bruk av digitale verkt\u00f8y; BarnehageMonitor 2012! P\u00e5 oppdrag fra Kunnskapsdepartementet gjennomf\u00f8rer Senter for IKT i utdanningen n\u00e5 en landsrepresentativ unders\u00f8kelse av barnehagens bruk av digitale verkt\u00f8y; BarnehageMonitor 2012. Dersom din barnehage f\u00e5r invitasjon om noen uker, s\u00e5 oppfordrer vi dere til \u00e5 delta i unders\u00f8kelsen! Vi vet at barn er stadig yngre n\u00e5r de blir aktive brukere av IKT\u00a0( Sm\u00e5barns digitale univers ), og de tar med seg et stort spekter av digitale erfaringer til barnehagen. Men hvilke forutsetninger har barnehagen har for \u00e5 reflektere og bygge videre p\u00e5 denne delen av barnekulturen; Har de utstyr som fungerer samt lyst og mulighet til \u00e5 bruke det sammen med barna? Vi \u00f8nsker \u00e5 sp\u00f8rre eiere, styrere og ansatte i barnehagene om tilgang og bruk av\u00a0digitalt utstyr, holdninger og informasjonssikkerhet i barnehagene.\u00a0Denne unders\u00f8kelsen vil danne grunnlaget for en rapport som i sin tur skal komme barnehagene til gode. Vi trekker ut en barnehage blant deltakerne av unders\u00f8kelsen som f\u00e5r et sett med nettbrett og inspirasjonskurs i regi av Senter for IKT i utdanningen. Det er Ipsos MMI som vil gjennomf\u00f8re datainnsamlingen og ta kontakt med barnehagene. Har du sp\u00f8rsm\u00e5l i forbindelse med prosjektet eller \u00f8nsker \u00e5 bli informert om resultatene fra unders\u00f8kelsen n\u00e5r de foreligger, kontakt Helle Jacobsen p\u00e5 epost hj@iktsenteret.no eller telefon 976 10 521.", "title": "Inviterer barnehager til  kartlegging av IKT-bruk"},
{"date": "19. november 2012", "content": "I mars 2013 arrangeres den store \u00e5rlige eTwinning-konferansen.\r\nVi inviterer med medlem nummer 2000. 2012 har v\u00e6rt et aktivt eTwinning-\u00e5r. B\u00e5de nyregistrering av l\u00e6rere og nye prosjekt er mer enn doblet fra \u00e5ret f\u00f8r. Vi n\u00e6rmer oss 2000 norske eTwinnere. Kanskje kan du eller en av dine kollegaer bli den heldige? Konferansen i Lisboa samler rundt 500 l\u00e6rere fra hele Europa. Den byr p\u00e5 spennende plenumsforedrag, kurs i bruk av eTwinning-portalen, parallellsesjoner med faglig p\u00e5fyll, sosiale arrangement og en unik mulighet til \u00e5 finne en samarbeidspartner. Den heldige nummer 2000 f\u00e5r dekket flyreise og konferanseopphold 14. - 16.mars 2013 i Lisboa. Eventuelt vikarbehov m\u00e5 organiseres av den enkelte skoleeier.", "title": "eTwinner nummer 2000 inviteres til Lisboa"},
{"date": "15. november 2012", "content": "Senter for IKT i utdanninga har f\u00e5tt i oppdrag av Kunnskapsdepartementet \u00e5 kartleggje bruk, tilgjengelighiet og omfang av digitale l\u00e6remiddel i vidareg\u00e5ande- og ungdomsskuler. Invitasjon til medverknad i unders\u00f8kinga saman med informasjon om gjennomf\u00f8ringa vil bli sendt til skulane i veke 47. Form\u00e5let med kartlegginga er \u00e5 skildre kven og i kva grad digitale l\u00e6ringsressursar blir nytta i faga naturfag, norsk og samfunnsfag, samt avdekkje tilgjengeligheit av slike ressursar. Resultata fr\u00e5 unders\u00f8kinga vil nyttast som kunnskapsgrunnlag for politikkutforming p\u00e5 feltet og vurdering av tiltak. M\u00e5lgruppene for unders\u00f8kinga er elevar og l\u00e6rarar som har dei aktuelle faga for eit utvalt trinn ved skulen. Analysebyr\u00e5et Ipsos MMI skal gjennomf\u00f8re datainnsamlinga gjennom elektronisk sp\u00f8rjeskjema, og det tek cirka 10-15 minutt \u00e5 besvara unders\u00f8kinga. Vi trekkjer ut \u00e5tte deltakarane i unders\u00f8kinga, som f\u00e5r kvart sitt nettbrettet som takk for innsatsen. Prosjektet er meldt til personvernombudet for forskning, Norsk Samfunnsvitenskapelig datatjeneste (NSD). Har du sp\u00f8rsm\u00e5l i samband med prosjektet eller \u00f8nskjer \u00e5 bli informert om resultata fr\u00e5 unders\u00f8kinga n\u00e5r dei er klare, kan du/de gjerne ta kontakt med \u00d8ystein Nilsen, IKT-pedagogisk r\u00e5dgiver p\u00e5 telefon 945 20 122 eller epost oystein.nilsen@iktsenteret.no . Foto: GT", "title": "Kartlegging av digitale l\u00e6remiddel i skular"},
{"date": "13. november 2012", "content": "Ogs\u00e5 barnehager kan registrere seg og ta i bruk eTwinning som ramme for det pedagogiske arbeidet i hverdagen. eTwinnig har 11 ambassad\u00f8rer - eksperter som informerer om og hjelper andre eTwinnere ved behov. eTwinning har hele grunnoppl\u00e6ringen og barnehager som m\u00e5lgruppe. Vi \u00f8nsker n\u00e5 \u00e5 satse p\u00e5 rekruttering og oppf\u00f8lging av barnehageansatte og barnehagebarn som \u00f8nsker \u00e5 jobbe bevisst med samarbeid, lek og l\u00e6ring gjennom ulike digitale medier. Interessert?? Dersom du har kjennskap til eTwinning, \u00f8nsker \u00e5 l\u00e6re mer og ikke minst \u00e5 pr\u00f8ve det ut i din barnehage, ta kontakt for mer informasjon. Som eTwinningambassad\u00f8r vil du f\u00e5 mulighet til oppl\u00e6ring, treffe andre eTwinnere og delta p\u00e5 samlinger rundt i Europa. Du forplikter deg til \u00e5 informere om og gi oppl\u00e6ing i bruk av portalen og de verkt\u00f8yene som finnes der, hjelpe til ved oppstart og gjennomf\u00f8ring av prosjekter og dele egne erfaringer med andre interesserte. Kontaktperson: Lisbeth K Gregersen, +4790522914 eller lkg@iktsenteret.no", "title": "eTwinning s\u00f8ker barnehageambassad\u00f8r"},
{"date": "13. november 2012", "content": "Smarte digitale l\u00e6remidler, deling og infrastruktur - her kan du lese gullkorn fra Skolelederkonferansen 'Skolen i digital utvikling' 2012 p\u00e5 Lillestr\u00f8m. Vi har samlet hovedpunktene fra \u00e5rets skolelederkonferanse i denne saken.Vi begynner med Marianne Aasen, leder av utdanningskomiteen for Arbeiderpartiet, som mener framtiden vil handle om \u00e5 bruke IKT til \u00e5 regne og lese: - Jeg vil ha en smartere skole! Vi skal bruke teknologien i skolen til mer aktiv l\u00e6ring, direkte tilbakemeldinger og til \u00e5 la elevene abeide i eget tempo. Vi som sentrale politikere m\u00e5 jobbe for at maskinvare og alt fra bredb\u00e5nd og felles ID-system som FEIDE er p\u00e5 plass. Elisabeth Aspaker i utdanningskomiteen for H\u00f8yre, mener politikerne har et ansvar for at en tydelig IKT-strategi er p\u00e5 plass i skolen. - Vi har f\u00e5tt et digitalt skille i befolkninga generelt og i l\u00e6rerbefolkninga spesielt. L\u00e6rerudannere m\u00e5 ha digital kompetanse under huden for \u00e5 l\u00e6re utdannere om verkt\u00f8y, utstyr og digitale l\u00e6ringsressurser som vi har rundt oss. De l\u00e6rerene som er i skolen i dag kan v\u00e6re langt framme og digitalt kompetente - eller ikke p\u00e5 h\u00f8yden digitalt i det hele tatt, dette er en situasjon vi ikke er forn\u00f8yd med. Vi trenger med andre ord ogs\u00e5 en nasjonal strategi for pedagogikk som passer i m\u00f8te med nye verkt\u00f8y, sier hun. Bedre l\u00e6ring Trond Ingebretsen, direkt\u00f8r for Senter for IKT i utdanningen, holdt innlegget \u201dvisjoner for l\u00e6ring med teknologi\u201d. - Hvilken rolle kan Senter for IKT i utdanningen spille i Skole-Norge? Senteret har ansvar for \u00e5 formidle forsknings- og praksisbasert kunnskap av h\u00f8y kvalitet om IKT og l\u00e6ring. Senteret skal vurdere ny teknologi og digitale medier og analysere deres pedagogiske potensial. Vi skal formidle, veilede om, og tilrettelegge kunnskap om bruk av IKT i utdanningen, forteller han. Senteret skal v\u00e6re en tydeligere p\u00e5driver og ta en koordineringsrolle samt blant annet l identifisere god praksis og videreformidle denne,. - Senteret skal v\u00e6re relevant for alle som er opptatt av l\u00e6ring, kunnskap og kompetanse. Vi b\u00e5de evner, og har ambisjoner, om \u00e5\u00a0 spille en vesentlig rolle for bedre l\u00e6ring! Digitale l\u00e6remidler er m\u00e5let Direkt\u00f8r i Teknologir\u00e5det, Tore Tenn\u00f8e mener smarte digitale l\u00e6remidler er m\u00e5let:\u00a0 Vi m\u00e5 bruke digitale verkt\u00f8y til det de er gode til \u2013 for eksempel umiddelbar analyse og tilbakemelding, da kan l\u00e6rerne prosessere lynrask informasjon og gi tilbakemelding til elever der og da. N\u00e5r l\u00e6reren har mer kunnskap om klassen sin, s\u00e5 kan hun skreddersy undervisningen bedre for elevene og frigj\u00f8re mer tid til individuell veiledning. - L\u00e6reren er den viktigeste faktoren for god l\u00e6ring, mener Tenn\u00f8e, og \u00e5 styrke kompetansen til l\u00e6rerne er viktig. En god slagplan inneb\u00e6rer at vi krever FEIDE-autentisering for trygg informasjonsflyt samt krav til innkj\u00f8p og bruk av digitale l\u00e6remidler. Vi oppfordrer til \u00e5 gi IKT-senteret et tydelig mandat i skolen om p\u00e5driver, sa Tenn\u00f8e. Direkte relasjon mellom teknologien og pedagogisk nytte G\u00f6ran Isberg, skoledirekt\u00f8r i Karlstad kommune, fortalte om IKT og skoleledelse slik en svensk skoledirekt\u00f8r ser det. - L\u00e6ring i dag krever samarbeid og kommunikasjon i sanntid. Det er ogs\u00e5 en brist mellom l\u00e6rerens pedagogiske kompetanse og IT-teknikernes tekniske kompetanse. Skoler har unike behov n\u00e5r det kommer til IKT; det er en direkte relasjon mellom teknologien og pedagogisk nytte. Digitale klasseromsmilj\u00f8 skal samhandle med pedagogiske tjenester og infrastruktur. Smart l\u00e6ring Hvordan kan skolen tilpasse seg de digitalt innf\u00f8dtes l\u00e6ringsstrategier? Hvordan bruke digitale tjenester til \u00e5 skape mer motiverende l\u00e6reprosesser? Professor Arne Krokan, NTNU, har skrevet bok om hvilke konsekvenser den digital omveltninga har for skolen og m\u00e5ten vi l\u00e6rer p\u00e5. - Facebook er verdens st\u00f8rste infrastruktur for sosial samhandling. M\u00e5ten \u00e5 dele p\u00e5 og m\u00e5ten \u00e5 arbeide p\u00e5 blir ikke borte. Studentene jobber p\u00e5 samme m\u00e5te med andre ting de jobber med. Det vokser ogs\u00e5 opp andre tjenester rundt oss som handler om hva og hvordan vi kan dele - vi bare bruker de ikke. Vi m\u00e5 t\u00f8rre \u00e5 \u00e5pne opp og jobbe p\u00e5 en annen m\u00e5te, - ogs\u00e5 i skolen, selv om konsekvensen er at vi ikke trenger de gamle l\u00f8sningene lenger, sier han. IKT handler ikke lenger om teknologi men samhandling mellom mennesker, foreller Krokan. Han mener at om vi jobber p\u00e5 samme m\u00e5te som f\u00f8r, skjer det heller ingen forandring i skolen. Teknologi-basert vurdering Professor Beno Csapo ved University of Szeged i Ungarn, fortalte om teknologi-basert vurdering av studenter og l\u00e6ring. - M\u00e5l det som lar seg m\u00e5le, og gj\u00f8r resten m\u00e5lbart, sa Galileo Galilei. M\u00e5ling av studenter p\u00e5 individuelt niv\u00e5\u00a0 - helst oftere enn \u00e5rlig - er viktig, spesielt n\u00e5 med nye l\u00e6ringsformer og teknologier.\u00a0 Teknologien revolusjonerer ogs\u00e5 selve prosessen med papirl\u00f8se m\u00e5linger; spennet for hvor og hvordan testene kan gjennomf\u00f8res er stort, det samme gjelder administrering og rapportering av monitoreringer, forteller han. Bedre rustet til \u00e5 klare seg i voksenlivet Stipendiat Thomas Wold ved\u00a0 NTNU snakket om nye medier som ressurs og risiko. - Mediegenerasjonens barn og unge bruker mye tid p\u00e5 media og de bruker mange media samtidig. Media er integrert i barn og unges hverdagsliv og nye media tas for gitt p\u00e5 en helt annen m\u00e5te enn hos tidligere generasjoner, sier Wold. Ulike media er kilde til underholdning og informasjon og gir felles opplevelser og muligheter for samspill. Barn og unge uttrykker at disse medieteknologiene er n\u00e6rmes uunnv\u00e6rlige. - Det er viktig at snakker med barn og unge og hjelper de skiller mellom faktaopplysninger og subjektive p\u00e5stander og identifiserer kommersielle motiver\u00a0 -\u00a0 det gjelder \u00e5 vise god kildekritikk n\u00e5r man er p\u00e5 internett. Det er ogs\u00e5 viktig \u00e5 v\u00e6re bevisst p\u00e5 hvilken informasjon man publiserer om seg selv. Mediebruken kan gj\u00f8re barn og unge bedre rustet til \u00e5 klare seg i voksenlivet, konstaterer han. Bildet er tatt fra utstillingsomr\u00e5det etter tirsdagens avslutning.", "title": "Skolen i digital utvikling 2012"},
{"date": "09. november 2012", "content": "L\u00e6rerne p\u00e5 Sandvika videreg\u00e5ende skole bruker IKT aktivt i undervisningen og b\u00e5de de og elever bruker Skype, YouTube, blogger og Twitter for \u00e5 komme i kontakt med studenter og l\u00e6rere fra andre deler av verden. Foto: Ann S. Michaelsen - Det er viktig \u00e5 se nytten av IKT og danne nettverk for \u00e5 dele erfaringer. Ved hjelp av sosiale medier kan man ha en dialog med l\u00e6rere, skoleledere og andre i hele verden.\u00a0 Det er mange som gj\u00f8r mye spennende med IKT og pedagogikk - hvorfor ikke l\u00e6re av eksperter?, sier\u00a0Ann Michaelsen, studieleder ved Sandvika videreg\u00e5ende skole. - Og n\u00e5r vi deler undervisningsopplegg med andre, f\u00e5r vi verdifulle tilbakemeldinger, konstaterer hun. \u201dPedagogisk IKT-kvarter\u201d Pedagogisk bruk av IKT har v\u00e6rt en integrert del av skolehverdagen i mange \u00e5r. I den ukentlige fellestimen for l\u00e6rere gjennomf\u00f8res \u201dPedagogisk IKT-kvarter\u201d, der utvalgte l\u00e6rere forteller kollegaene om noe som er verdt \u00e5 l\u00e6re mer om n\u00e5r det kommer til pedagogisk bruk av IKT. P\u00e5 den m\u00e5ten sprer og veileder kollegaene hverandre og resultatet er \u00f8kt bevissthet og kunnskap om IKT brukt i fagene. - Det vi gj\u00f8r er fullt mulig for alle andre skoler \u2013 det koster ikke mer penger, men litt ekstra tid. Ved \u00e5 gi elever og l\u00e6rere en datamaskin m\u00e5 man ogs\u00e5 endre pedagogikken i hvordan man driver undervisningen i klasserommet, og det er det vi fokuserer p\u00e5. \u00a0L\u00e6rere kan ikke fortsette \u00e5 forelese og g\u00e5 ut i fra at elevene sitter og tar notater p\u00e5 sine utdelte datamaskiner, men m\u00e5 endre undervisningspraksis, forklarer Michaelsen. - Det er viktig at det er forankret i ledelsen og jevnt fokus p\u00e5 \u00e5 ta i bruk IKT.\u00a0 Ledelsen b\u00f8r ogs\u00e5 g\u00e5 foran og mestre det som forventes av elevene, forteller Michaelsen. \u00c5pner klasserommet Alle elevene som begynner p\u00e5 Sandvika videreg\u00e5ende skole f\u00e5r b\u00e6rbar datamaskin gjennom Akershus Fylkeskommunes innkj\u00f8psordning; elevene betaler leie av maskinene selv, men f\u00e5r et stipend som dekker kostnadene. Etter tre \u00e5r kan elevene velge \u00e5 overta datamaskinene. - N\u00e5r vi\u00a0 jobber med l\u00e6replanm\u00e5l, er det interessant \u00e5 trekke paralleller med samme type oppgaver i andre land.\u00a0 Den st\u00f8rste fordelen med bruk av PC er \u00e5 \u00e5pne klasserommene: Det er enkelt \u00e5 \u00e5 f\u00e5 kontakt med l\u00e6rere og elever i andre deler av landet og i resten av verden, hvis man bare vet hvordan dette gj\u00f8res, sier hun. Deler p\u00e5 egen konferanse For sjette \u00e5ret p\u00e5 rad arrangerte skolen konferansen \u201cDel og bruk\u2033. Konferansen ble i f\u00f8rste omgang arrangert fordi ledelsen ved Sandvika videreg\u00e5ende skole mener de har gode erfaringer med \u00e5 bruke IKT i undervisningen og fordi de bruker tid p\u00e5 \u00e5 oppdatere seg b\u00e5de nasjonalt og internasjonalt. - Samtidig skaper man en god arena for \u00e5 dele egne erfaringer og der internasjonale og nasjonale foredragsholdere bidrar med ny kompetanse, sier forklarer Michaelsen. Noen av bloggene l\u00e6rerne holder: Matte Norsk Engelsk IT-faget", "title": "Deler undervisningsopplegg p\u00e5 nett"},
{"date": "07. november 2012", "content": "Tidsskriftet Nordic Journal of Digital Literacy kommer i desember ut med temanummeret Cultures of digital production and moving images, og dette vil vi gjerne markere sammen med v\u00e5re venner. \r\n\r\nBilde: Amandusfestivalen For \u00e5 feire utgivelsen av \u00e5rets siste utgivelse av Nordic Journal of Digital Literacy, \u00f8nsker Senter for IKT i utdanningen sammen med gjesteredakt\u00f8rene \u00d8ystein Gilje (Universitetet i Oslo) og Brit Svoen (H\u00f8gskolen i Lillehammer), samt Norsk Filminstitutt i den anledning \u00e5 invitere til et lanseringsseminar p\u00e5 Litteraturhuset. Temanummeret vil bli gjort tilgjengelig som en elektronisk publikasjon p\u00e5 Idunn i etterkant av arrangementet. Det er ogs\u00e5 trykket et begrenset opplag av temanummeret. FREDAG 14. DESEMBER Program for dagen: 12.30 Enkel servering 13.00 Velkommen ved Morten S\u00f8by, redakt\u00f8r for Nordic Journal of Digital Literacy 13.15 25 \u00e5r med unge filmskapere, \u00d8ystein Gilje og Brit Svoen, gjesteredakt\u00f8rer for temanummeret 13.45 Hva l\u00e6rte jeg p\u00e5 veien? Filmskaper og tidligere Amandus-vinner Torfinn Iversen i samtale med \u00d8ystein Gilje. 14.30 Uformell prat med drikke og fingermat Arrangementet er gratis, p\u00e5melding her. Innhold Nordic Journal of Digital Literacy - Special issue 4/12: Cultures of digital production and moving image: \u00d8ystein Gilje og Brit Svoen: Introduction Peer-reviewed session: Jo Sondre Moseng and H\u00e5vard Vibeto: Double allegiance: Digital natives as filmmakers Yvonne Fritze and Geir Haugsbakk: The Voice of Youth \u2013 On Reflexivity in Young Filmmakers\u2019 Films Alicia Blum-Ross: Youth filmmaking and \u201dJustice-Oriented Citizenship\u201d Brit Svoen and \u00d8ystein Gilje: Policy Making and Practices of Production across Contexts of Learning Practical/non-scientific session: Felicia Krumholz and Beatriz Moreira de Azevedo Porto Gon\u00e7alves: Participation and learning trajectories on the Rio Int'l Film festival's section for children and young people Andrew Burn and Mark Reid: Screening Literacy: Reflecting on models of film education in Europe Nordic Journal of Digital Literacy: http://www.idunn.no/ts/dk Nordic Journal of Digital Literacy er en vitenskapelig open access publikasjon p\u00e5 akademisk niv\u00e5 2. Tidsskriftet gis ut av Senter for IKT i utdanningen i samarbeid med Universitetsforlaget. Henvendelser knyttet til arrangementet eller tidsskriftet kan rettes til prosjektleder Karoline T\u00f8mte .", "title": "Lansering av temanummeret \"Cultures of digital production and moving images\" -  Nordic Journal of Digital Literacy"},
{"date": "02. november 2012", "content": "Hvordan knytter man sammen digital lek og utforskning med rammeplanen? Jo, vi tar p\u00e5 IKT- brillene! V\u00e5r lille hjelper, IKT-Brille, gir deg denne gangen gode id\u00e9er til spr\u00e5kstimulerende IKT-aktiviteter gjennom de aller nyeste ressursene; Spr\u00e5klek med interaktiv tavle og Dagens fotograf. I f\u00f8lge rammeplanen b\u00f8r barna i barnehagen f\u00e5 m\u00f8te digitale verkt\u00f8y som en kilde til lek, kommunikasjon og innhenting av kunnskap. IKT-Brille er her for \u00e5 hjelpe til, og to nye digitale ressurser, begge innen fagomr\u00e5det Kommunikasjon, spr\u00e5k og tekst er n\u00e5 tilgjengelig. Hvordan knytter man sammen digital lek og utforskning med rammeplanen? Jo, vi tar p\u00e5 IKT- brillene. Fagomr\u00e5dene i Rammeplanen er gode utgangspunkt for tverrfaglige tema n\u00e5r man vil arbeide pedagogisk med IKT. V\u00e5r lille hjelper, IKT-Brille, gir deg denne gangen gode id\u00e9er til spr\u00e5kstimulerende IKT-aktiviteter gjennom ressursene Spr\u00e5klek med interaktiv tavle og dagens fotograf. IKT-Brille hjelper deg \u00e5 se digital lek i rammeplanens fagomr\u00e5der her.", "title": "Gode id\u00e9er til spr\u00e5kstimulerende IKT-aktiviteter"},
{"date": "31. oktober 2012", "content": "Hvordan kan du som skoleleder dra nytte av \u00e5 introdusere eTwinning p\u00e5 din skole? Som skoleleder har du ogs\u00e5 ansvar for at s\u00e5vel l\u00e6rer som elev utvikler god digital kompetanse. Ved \u00e5 starte et \u00a0eTwinning-prosjekt kan du i tillegg til \u00e5 bruke ulike diditale medier : Jobbe med mange av kompetansem\u00e5lene i l\u00e6replanen p\u00e5 en ny og spennende m\u00e5te Danne nyttige og naturlige l\u00e6rerteam rundt prosjektet ut fra valgt tema og trinn F\u00e5 ferdige forslag og ideer til \u00e5 jobbe med det nye valgfaget Internasjonalt samarbeid eTwinning tilbyr kontakt- og arbeidsseminar for l\u00e6rere rundt om i Europa, nettkurs, diskusjonsgrupper, ideer og forslag til ferdige prosjektpakker, samt nye spennende muligheter for elevene. Informasjonsfolder finnes.", "title": "eTwinning og skoleledere"},
{"date": "31. oktober 2012", "content": "Konferansen omhandlar korleis kommunane kan utvikle ein konkret IKT-plan forankra i Utdanningsdirektoratets rammeverk for grunnleggjande dugleikar. Program: finn du her N\u00e5r: onsdag, 28 november, 2012 M\u00e5lgruppe: IT-leiarar, rektorar, IT-l\u00e6rarar, skulesjefar, kommunalsjefar og r\u00e5dmenn P\u00e5 IKTPlan-konferansen blir IKTplan.no og digitald\u00f8mmekraft presentert slik at andre kommunar kan gjenbruke desse tenestene. Drammen kommune har med IKTplan.no utvikla ein nettbasert plan for utvikling av digitale dugleikar relatert til kompetansem\u00e5la i l\u00e6replanane til Kunnskapsl\u00f8ftet. <UKJENT:IKTplan.no> er eit nettbasert verkty som rettleier l\u00e6rarar i \u00e5 utvikle digital kompetanse hos elevane. Planen inneheld kompetansem\u00e5l for 1. til 10. trinn og har nyttige verkty og vurderingskriterium konkretiserte med videoar kopla til kompetansem\u00e5la. Tenesta er tilgjengeleg for alle og ein st\u00e5r fritt til \u00e5 gjenbruke innhaldet. Tenesta er open fr\u00e5 hausten 2012. Sidene er tilgjengeleg for alle som vil lese og vidarebruke innhaldet. Portalen \u00abdigitald\u00f8mmekraft.no. kan brukast i skulane som eit tilsvarande reiskap. Ved \u00e5 delta p\u00e5 denne konferansen kjem du ogs\u00e5 i kontakt med eit nettverk med mange ulike kommunar?. Arrang\u00f8rar: KS (Kommunesektorens organisasjon), Drammen kommune og Senter for IKT i utdanninga. Her kan du lese om www.iktplan.no Illustrasjonsfoto fr\u00e5 iStockPhoto", "title": "IKT-plankonferansen - meld deg p\u00e5 i dag!"},
{"date": "28. oktober 2012", "content": "Drammen kommune har med IKTplan.no utviklet en nettbasert plan for grunnskolen, der  utvikling av digitale ferdigheter kobles med kompetansem\u00e5lene i l\u00e6replanene til Kunnskapsl\u00f8ftet. - IKTplan.no er et nettbasert verkt\u00f8y som veileder l\u00e6rere i \u00e5 utvikle digital kompetanse hos elevene. Planen inneholder kompetansem\u00e5l for 1. til 10. trinn og har ulike verkt\u00f8y og vurderingskriterier, konkretisert med videoer, koblet til kompetansem\u00e5lene, forteller Erik Westrum i Drammen kommune som har utviklet IKTplan.no. Tjenesten er fra i h\u00f8st tilgjengelig for alle og man st\u00e5r fritt til \u00e5 gjenbruke innholdet. Ikke ligge i en skuff Westrum mener at IKT-planer i tekstformat, som blir liggende i skuffen til rektor, har sine begrensinger - de blir som regel hverken lest eller brukt. Pedagoger trenger brukervennlige planer med hvordan og hvorfor de skal l\u00f8se sine oppgaver og n\u00e5 sine m\u00e5l. - Planer m\u00e5 oppleves som nyttig for at de skal tas i bruk, mener Westrum. Og det endelige m\u00e5let er at elevene oppn\u00e5r digital kompetanse tidlig. - 700 elever avslutter 10. trinn hvert \u00e5r i v\u00e5r kommune og det er en viktig m\u00e5lsetting for Drammen at l\u00e6rerne vet at alle deres elever er kompetente digitale borgere, sier Westrum. \u201dTakk skal du ha\u201d - P\u00e5 pulten min har det st\u00e5tt en liten lapp med \u201dtakk skal du ha!\u201d helt siden vi startet arbeidet med \u00e5 lage IKTplan.no. M\u00e5let har v\u00e6rt at hver enste l\u00e6rer som fikk muligheter til \u00e5 bruke IKTplan.no, skulle de si \u201dtakk skal du ha\u201d, forteller han. I Drammen kommune finnes det per i dag en rekke metoder for \u00e5 stille krav, st\u00f8tte og kontrollere de\u00a0 kommunale planene. Utdanningsdirekt\u00f8ren i Drammen kommune har blant annet \u00e5rlige kontaktsamtaler med rektorene, hvor det rapporteres p\u00e5 status i de ulike omr\u00e5dene. - Digitale ferdigheter er kan v\u00e6re utfordrende for l\u00e6rere og vi har erfart at l\u00e6rernes mestringsf\u00f8lelse er viktig. Ved \u00e5 bruke\u00a0 IKTplan.no oppn\u00e5r l\u00e6rerne oversikt, innsikt og kontroll. I dag er det allerede over 5000 l\u00e6rere som p\u00e5 ulike m\u00e5ter bruker innholdet p\u00e5 portalen IKTplan.no", "title": "Nettbasert  IKTplan.no for digitale ferdigheter"},
{"date": "25. oktober 2012", "content": "N\u00e5r Norge feirer hundre\u00e5rsjubileet for allmenn stemmerett i 2013 og tohundre\u00e5rsjubileet for Grunnloven i 2014, skal norske barnehagebarn og skoleelever, l\u00e6rere og ansatte ha et eget nettsted \u00e5 g\u00e5 til for \u00e5 l\u00e6re mer om demokratiet v\u00e5rt og verdier knyttet til det, som likestilling, ytringsfrihet og medvirkning. Nettstedet som er under utvikling skal hete Min stemme. Det utvikles av Senter for IKT i utdanningen p\u00e5 oppdrag fra Kunnskapsdepartementet. Brev fra statsr\u00e5den Kunnskapsminister Kristin Halvorsen synes dette er s\u00e5 viktig at hun har sendt brev til alle norske barnehager og skoler for \u00e5 informere om jubileene og Min stemme. - Jeg \u00f8nsker at elever og l\u00e6rere skal kunne hente kunnskap, og skape engasjement og holdninger rundt v\u00e5re grunnleggende verdier. Vi skal skape identitet og skape innsikt i hva et demokrati bygger p\u00e5, demokratiske rettigheter og ferdigheter, sier Halvorsen. Utvide kunnskap og skape engasjement Nettstedet legger opp til l\u00e6ring og samarbeid knyttet til l\u00e6replan og rammeplan. Det legges opp til en rekke ulike aktiviteter for de forskjellige aldersgruppene, som konkurranser, sp\u00f8rrespill, debatt og verkt\u00f8y for \u00e5 lage egne tegneserier og digitale fortellinger. Slik skal Min stemme bidra til \u00e5 utvide barn og unges kunnskap om demokratiet og demokratiets institusjoner, vitalisere deres bevissthet p\u00e5 omr\u00e5det og fungere som et supplement til andre l\u00e6remidler. Min stemme lanseres i forbindelse med den nasjonale \u00e5pningen av stemmerettsjubileet 8. mars 2013. Foto: Illustrasjonsfoto fra istockphoto.com", "title": "Min stemme: et nettsted for l\u00e6ring om demokrati og deltakelse"},
{"date": "24. oktober 2012", "content": "Barn og unge opplever ofte rasisme, trusler eller oppfordring til vold p\u00e5 nett, men sv\u00e6rt f\u00e5 melder ifra om det. N\u00e5 lanserer samarbeidsprosjektet Du bestemmer et undervisningsopplegg for skolen om ekstreme ytringer. I en unders\u00f8kelse gjort av Ipsos MMI p\u00e5 oppdrag for Teknologir\u00e5det sier 91 prosent av ungdommene mellom 13 og 17 \u00e5r at de deltar i diskusjoner p\u00e5 sosiale medier. I diskusjonene har 69 prosent sett ekstreme ytringer slik som rasisme, trusler eller oppfordringer til vold. Likevel gj\u00f8r sv\u00e6rt f\u00e5 noe med det. - Ekstreme ytringer p\u00e5 Internett har blitt s\u00e5 vanlig blant unge at f\u00e5 gj\u00f8r noe med det, sier prosjektleder i Teknologir\u00e5det Marianne Barland. - Det er bekymringsfullt. \u00d8kning i ekstreme ytringer Bare 14 prosent av respondentene i unders\u00f8kelsen sier at de har varslet om slike innlegg. Selv om et f\u00e5tall av ungdommene varsler, er hele 90 prosent enige i at det er viktig med moderering av nettdebatter og at noen fjerner innlegg med ekstremt innhold. De gj\u00f8r det bare ikke selv. - N\u00e5r debattene foreg\u00e5r p\u00e5 Facebook eller andre steder uten moderering m\u00e5 deltakerne selv passe p\u00e5. Skal vi stanse denne negative utviklingen trenger vi \u00e5 bevisstgj\u00f8re ungdommenes ansvar p\u00e5 nett, sier Barland. PST rapporterer at det har v\u00e6rt en \u00f8kning i ekstreme ytringer etter 22. juli. Samtidig viser en unders\u00f8kelse fra forskningsprosjektet EU Kids online at norske ungdommer ligger p\u00e5 europatoppen n\u00e5r det kommer til \u00e5 bes\u00f8ke nettsider med skadelig innhold. Blant annet svarer 31 prosent av de spurte at de har v\u00e6rt inne p\u00e5 nettsider som dyrker hat mot andre folkegrupper. Undervisning om nettvett og ytringsansvar Undervisningsopplegget Du bestemmer tar opp denne tr\u00e5den og lanserer en ny modul om nettdebatt, ytringsfrihet og ytringsansvar . Den nye modulen legger til rette for diskusjon om ekstreme ytringer p\u00e5 nett og lar ungdom reflektere rundt deltakelse i nettdebatter. Det er ogs\u00e5 laget en liten filmsnutt som kan fungere som grunnlag for samtale om temaet i klasserommet. Du bestemmer er et samarbeid mellom Senter for IKT i utdanningen , Datatilsynet og Teknologir\u00e5det . Undervisningsopplegget handler om personvern, mobbing p\u00e5 Internett og mobil, kildekritikk, kj\u00f8pepress p\u00e5 nett og foreldreansvar. Undervisningsopplegget er til n\u00e5 brukt av over 500 000 norske skoleelever og hele eller deler av opplegget brukes i 16 forskjellige land. Skoler kan bestille gratis klassesett p\u00e5 www.dubestemmer.no Henvendelser knyttet til Du bestemmer kan rettes til prosjektleder Karoline T\u00f8mte .", "title": "Ytringsansvar p\u00e5 timeplanen"},
{"date": "24. oktober 2012", "content": "Konferansen Skolen i digital utvikling arrangeres i 2012 for 11. gang. Er du skoleleder, skoleeier, l\u00e6rerutdanner, skoleansvarlig hos fylkesmannen eller synes programmet h\u00f8res spennende ut? Kom til Lillestr\u00f8m 13. og 14. november! Norges teknisk-naturvitenskapelige universitet arrangerer Skolelederkonferansen \u2013 skolen i digital utvikling i samarbeid med Kunnskapsdepartementet, Universitetet i Oslo, Aschehoug Undervisning og Senter for IKT i utdanningen. Senteret holder mange innlegg og vil ogs\u00e5 st\u00e5 p\u00e5 stand under hele konferansen. L\u00e6r mer om \"en skole for fremtiden\", \"smart l\u00e6ring\", \"omvendt undervisning for skoleledere\" og mange andre viktige og spennende tema: meld deg p\u00e5 her ! P\u00e5 konferansen kan du blant annet m\u00f8te innlederne Beno Csapo og G\u00f6ran Isberg samt Thomas Wold som er stipendiat og medieforsker ved Psykologisk Institutt, NTNU. : Beno Csapo er professor i pedagogikk ved universitetet i Szeged i Ungarn og grunnlegger av Centre for Research on Learning and Instruction ved samme sted. Han leder et stort prosjekt som tar m\u00e5l av seg til \u00e5 utvikle nettbaserte vurderingsverkt\u00f8y, og Csapo stod sentralt i den f\u00f8rste fasen av prosjektet \"Assessment and Teaching of 21st Century Skills\". Csapo er ogs\u00e5 en sentral figur innenfor PISA, der han er den ungarske representanten i PISA Governing Board. Skoledirekt\u00f8r G\u00f6ran Isberg jobber i Karlstad kommune i Sverige, og har utdanning i nasjonal\u00f8konomi og statistikk. Isberg har lang og variert erfaring fra svensk forvaltning gjennom stillinger i det svenske utdanningsdepartementet, Skolverket, Myndigheten f\u00f6r skolutveckling og utdanningsforvaltningen i Stockholm by. Thomas Wold er stipendiat og medieforsker ved Psykologisk Institutt, NTNU. Hans kompetanseomr\u00e5der er sosial mediebruk, p\u00e5virkning, barns bruk av nye medier, medier som ressurs og risiko, ytringsfrihet og sensur, ideologi i popul\u00e6rkultur, normer og moral i mediebruk og pro-anoreksi p\u00e5 internett. I plenumsinnlegget \u201dEr det s\u00e5 farlig?\u201d tar Thomas Wold opp tema skolen m\u00e5 v\u00e6re bevisst p\u00e5. Her legger han vekt p\u00e5 at barn og unges mediekompetanse er bredt anerkjent som en viktig forutsetning for \u00e5 lykkes i informasjonssamfunnet. Samtidig er det en kilde til bekymring for mange som er usikre p\u00e5 hvilke farer som kan v\u00e6re forbundet med den nye mediehverdagen. Barn og unge selv uttrykker gjerne et lekende forhold til online medier, og bruker det til \u00e5 videref\u00f8re eksisterende interesser, slik som musikk, kontakt med venner, sport, film og spill. Foredraget vil se p\u00e5 utfordringer knyttet til kildekritikk, egeneksponering, promotering av helseskadelig atferd, identitetsdanning og sosial mediebruk. Oppf\u00f8lgingssesjonen gir rom for sp\u00f8rsm\u00e5l og diskusjon omkring disse temaene. L\u00e6r mer om \"en skole for fremtiden\", \"smart l\u00e6ring\", \"omvendt undervisning for skoleledere\" og mange andre viktige og spennende tema: meld deg p\u00e5 her !", "title": "\u00c5rets skolelederkonferanse n\u00e6rmer seg"},
{"date": "19. oktober 2012", "content": "Strand, \u00d8len, Dalane og Sauda videreg\u00e5ende skoler st\u00e5r sammen om \u00e5 tilby undervisning via nettet. Skolen deler ogs\u00e5 undervisningsmateriell i en ressursbase de og andre akt\u00f8rer er med p\u00e5 \u00e5 bygge opp. Skolene hadde ikke tilstrekkelig \u00f8konomi til \u00e5 satse p\u00e5 smale fag og yrkesfag, s\u00e5 for tre \u00e5r siden etablerte de en felles nettskole der alle skolene satte opp to programfag hver. Tilbudet i nettskolen utvides stadig, for eksempel tilbys n\u00e5 23 timers p\u00e5bygning til generell studiekompetanse for yrkesfagelever selv om yrkesfaglige programfag ikke er et tilbud i Nettskolen. Tilbudet er fleksibelt og alle velger om de tar de fire fagene over ett eller to \u00e5r. - Noen av elevene er ferdig med sine fagbrev og er allerede ute i arbeidslivet, men tar p\u00e5bygning p\u00e5 nettskolen samtidig . Tilbudet er fleksibelt og alle velger om de tar de fire fagene over ett eller to \u00e5r, forteller Lisa Jane Stornes, avdelingsleder for Nettskolen Rogaland p\u00e5 Sauda videreg\u00e5ende. Uten fastlagt undervisningstid og vanlig direktekontakt med fagl\u00e6rer m\u00f8ter b\u00e5de nettl\u00e6rere og nettelevene nye utfordringer til struktur og systematikk i arbeidet. Deler undervisningsopplegg p\u00e5 nett Nettskolen Rogaland er d\u00f8r\u00e5pner til moderne arbeids- og studiemetoder. - Vi produserer en del l\u00e6remidler selv. Da vi fjernet klasserommet og etablerte alle nettfagene s\u00e5 vi etter andre m\u00e5ter \u00e5 veilede elevene p\u00e5 slik at de ikke ble sittende alene og lese. Da lagde vi filmer og andre ressurser for elvene som ligger tilgjengelig p\u00e5 nett. Vi deler disse med elevene og alle andre p\u00e5 iTunes\u00a0 og Vimeo. Vi oppfordrer andre akt\u00f8rer til \u00e5 dele sine undervisningsopplegg og ressurser med oss. Vi legger dermed ut innhold i en ressursbase vi h\u00e5per andre skal v\u00e6re med p\u00e5 \u00e5 bygge opp. Det blir flere og flere som bruker \u2013 og deler \u2013 med oss, forteller Stornes. Asynkron undervining All undervisning i nettskolen er asynkron og elevene veiledes individuelt og i mindre grupper etter avtale. Kontakt mellom l\u00e6rer og elever kan foreg\u00e5 p\u00e5 Skype, Facebook og gjennom andre nettbaserte tjenester s\u00e5 som Google-verkt\u00f8y der de jobber i sanntid \u2013 gjerne i tidsrom som er avtalt p\u00e5 forh\u00e5nd. - Elevene ved de fire skolene har ikke samme timeplan, s\u00e5 det ikke er mulig \u00e5 undervise hele gruppen samlet. Noen av l\u00e6rerne reiser ogs\u00e5 rundt i oppstarten av skole\u00e5ret og bes\u00f8ker de ulike skolene, sier Stornes. Undervisning foreg\u00e5r for eksempel gjennom opptak av gjennomgang av pensum som deles p\u00e5 nett i etterkant slik at hver enkelt elev f\u00f8lger undervisningen n\u00e5r de har anledning, forteller hun. - Ved starten av hvert skole\u00e5r gjennomg\u00e5r skolen retningslinjer s\u00e5 som gjensidig ansvar mellom l\u00e6rer og elev til \u00e5 avtale nettbasert kontakt minst en gang i uken for veiledning og oppf\u00f8lging, sier Stornes.", "title": "\"Opening up education\" p\u00e5 Nettskolen Rogaland"},
{"date": "15. oktober 2012", "content": "\u00c5rets tredje utgave av tidsskriftet Nordic Journal of Digital Literacy har fokus p\u00e5 bruk av IKT i barnehagen. Utgivelsen er resultatet av en innovativ workshop p\u00e5 Rommen skole i oktober 2011, der pedagogisk personale fra barnehager fikk \u00f8ve, pr\u00f8ve og utforske interaktive skjermer og bord. Nordic Journal of Digital Literacy 3/2012 byr p\u00e5 en god blanding av fagfellevurderte artikler, historisk gjennomgang av IKT og barnehage-feltet, samt presentasjon av en unders\u00f8kelse om sm\u00e5barns digitale univers , gjennomf\u00f8rt av Senter for IKT i utdanningen tidligere i \u00e5r. Denne utgaven av tidskriftet er et temanummer om bruk av IKT i barnehagen. F\u00f8rsteamanuensis Margareth Sandvik ved H\u00f8gskolen i Oslo og Akershus har v\u00e6rt gjesteredakt\u00f8r for temanummeret, som bidrar til \u00e5 synliggj\u00f8re barnehagens egenart og plass i et helhetlig utdanningsl\u00f8p, ogs\u00e5 i forskningsfeltet. Temanummeret er resultatet av en workshop om bruk av interaktive skjermer i barnehagen , som ble finansiert av Senter for IKT i utdanningen. Som en del av workshopen fikk pedagogisk personale fra 11 barnehager pr\u00f8ve ut nettbrett sammen med barna i barnehagen i en uke, f\u00f8r de kom tilbake og delte sine respektive erfaringer. Dersom du syns temaet er spennende, kan du lese mer om Senter for IKT i utdanningens satsing p\u00e5 IKT og barnehage . Du kan ogs\u00e5 lese mer om Nordic Journal of Digital Literacy . Nordic Journal of Digital Literacy er et vitenskapelig tidsskrift p\u00e5 niv\u00e5 2, det h\u00f8yeste vitenskapelige niv\u00e5et i Norge. Dette inneb\u00e6rer at publisering i tidsskriftet gir poenguttelling i tellekantsystemet i akademia. Tidsskriftet er en elektronisk open access-publikasjon, gratis for alle og kan lastes ned enten som hele hefter eller enkeltartikler. Tidsskriftet gis ut av Senter for IKT i utdanningen i samarbeid med Universitetsforlaget . Henvendelser knyttet til tidsskriftet Nordic Journal of Digital Literacy kan rettes til prosjektleder Karoline T\u00f8mte .", "title": "Temanummer om IKT i barnehagen"},
{"date": "12. oktober 2012", "content": "Elvebakken videreg\u00e5ende skole legger vekt p\u00e5 variasjon b\u00e5de n\u00e5r det gjelder undervisningsmetoder og l\u00e6ringsarenaer og f\u00f8lger med i den teknologiske utviklingen - \u00a0Det er viktig \u00e5 v\u00e6re i sin tid, forteller Knut Halvard Roald som er trinnansvarlig for Vg1 p\u00e5 Elvebakken videreg\u00e5ende skole . Han mener skoletradisjonen er basert p\u00e5 gamle industrielle produksjonsm\u00f8nster - eksempelvis med ringeklokker som ringer inn og ut til gitte tider. - Men s\u00e5 f\u00f8rer historien oss inn i en samtid der vi st\u00e5r midt i en teknologisk revolusjon vi kanskje ikke aner st\u00f8rrelsen p\u00e5. Derfor er det viktig at vi er i forkant, at vi ikke un\u00f8dvendig og ubevisst drar med oss uhensiktsmessige strukturer og l\u00e6rem\u00f8stre fra tidligere. Endring skjer selvsagt ikke av seg selv, det kan v\u00e6re utfordrende \u00e5 gj\u00f8re ting p\u00e5 nye m\u00e5ter - men vi gj\u00f8r det likevel, forteller Roald. Skolen har en pedagogisk modell som kombinerer ordin\u00e6r, l\u00e6rerstyrt undervisning og studietid der elevene selv velger hvilke fag de vil arbeide med og p\u00e5 hvilken m\u00e5te. I studietiden fungerer l\u00e6rerne som veiledere. Studietiden utgj\u00f8r hele 30 prosent av alle timene p\u00e5 studieforberedende program. Solid forankring i l\u00e6rerstaben Gamle, solide yrkesfaglige r\u00f8tter er tatt vare p\u00e5 p\u00e5 Elvebakken og videref\u00f8rt i l\u00e6remessig spisskompetanse p\u00e5 en skole som er proppfull av alt det utstyr b\u00e5de de og elevene kan \u00f8nske seg \u2013 og trenger. - V\u00e5rt hovedperspektiv er at alle skal v\u00e6re med, det er n\u00f8dvendig for at vi skal f\u00e5 til en digitalisert skolehverdag, vi kan ikke ha noen unntak. Alle m\u00e5 forholde seg til LMS, n\u00e5 er det digitale det normale og papiret er unntaket, forklarer Roald. Digitaliserer l\u00e6remiddel Skolen har klare ambisjoner om \u00e5 digitalisere alle l\u00e6remidler. - Digitale tekster p\u00e5 skjerm tvinger seg fram, og den gamle l\u00e6reboka m\u00e5 ut b\u00e5de fordi det er dyrt og tungh\u00e5ndterlig med 1300 elever som skal ha 6 b\u00f8ker hvert eneste skole\u00e5r, forteller Roald og legger til: - B\u00f8ker brukes ikke som i gamle dager da vi streket under og skrev stikkord i margen, da vi arbeidet fysisk med b\u00f8kene, for i dag skal b\u00f8kene leve videre med neste elevkull, og elevene forholder seg heller ikke til papir p\u00e5 samme m\u00e5te som f\u00f8r. Da gjelder det \u00e5 benytte seg av digitale l\u00e6rem\u00e5ter. Roald mener likevel at boken har en del ved seg som er veldig viktig \u00e5 ta vare p\u00e5: \u2013 Den henger for eksempel sammen i ryggen og den b\u00f8r ikke kunne rotes til; lese-ro, konsentrasjon og dessuten sammenhengende framstilling m\u00e5 bevares. Vi m\u00e5 s\u00f8rge for at det finnes gode l\u00e6retekster som henger sammen med de gode, lengre resonnementene. L\u00e6reren blir kanskje enda mer viktig enn f\u00f8r \u2013 de holder strukturen for elevene kan ikke overlates helt til seg selv i en ny jungel der elevene lurer p\u00e5 hva de skal holde p\u00e5 med. Nettbrett-pilot i fjor Elvebakken tar i bruk ny teknologi og evaluerer fortl\u00f8pende b\u00e5de bruksverdi og kostnadsbildet. - Vi kj\u00f8rte for eksempel tre nettbrettklasser i fjor, der \u00e8n klasse hadde iPad, \u00e8n klasse hadde androidbasert nettbrett og den tredje hadde et windowsbasert nettbrett som ligna p\u00e5 androiden, men egentlig var en PC med touch-skjerm. Nettbrettene levde ikke sammen med v\u00e5r valgte LMS siden du skal laste opp og laste ned dokumenter og legge inn kommentarer, og den grafiske kalkulatoren var ogs\u00e5 et problem sier Roald. Men skolen gir seg ikke n\u00e5r pilotprosjektene ikke g\u00e5r som \u00f8nsket: - Vi s\u00e5 tidlig at de som hadde nettbrett trengte PC ved siden av, men til neste \u00e5r h\u00e5per vi det finnes et nettbrett som har nettbrettets fordeler men PC-ens funksjoner. Vi har ikke r\u00e5d til b\u00e5de PC og nettbrett, s\u00e5 vi utforsker videre, konkluderer han. Egen b\u00f8lgetank og 3D-printer H\u00f8sten 2009 \u00e5pnet de et nytt realfagsenter p\u00e5 1600 kvm i nabobygget med \u00a0spesialrom for alle realfagene og h\u00f8sten 2010 var en stor b\u00f8lgetank p\u00e5 plass. Alle elever disponerer en b\u00e6rbar PC mens de er elever, og skolen ligger p\u00e5 topp i Oslo n\u00e5r det gjelder bruk av PC i fagene. De som velger realfag f\u00e5r ogs\u00e5 tilgang p\u00e5 en helt egen b\u00f8lgetank og disse elevene f\u00e5r ogs\u00e5 oppl\u00e6ring i programvaren som m\u00e5 brukes for \u00e5 printe ut modeller p\u00e5 3D-printeren. - B\u00f8lge- og str\u00f8mningstanken v\u00e5rer like avansert som den NTNU i Trondheim har. Dr. scient Karl Str\u00f8msem underviser i faget Teknologi og forskningsl\u00e6re hos oss, og han er helt i spissen p\u00e5 b\u00f8lge-teknologi i Europa. Her har vi spisskompetanse som er helt framme i forskningsfeltet.", "title": "Viktig \u00e5 v\u00e6re i sin tid"},
{"date": "12. oktober 2012", "content": "Ved Hjalmar Johansen VGS i Skien har de tatt i bruk simulatorer og digitale l\u00e6remidler i yrkesfaglig undervisning. - IKT er gjennomgripende i all undervisning p\u00e5 programfag Vg1 teknikk og industriell produksjon. Det utstyret som skal til koster for mye for skolene, s\u00e5 da tar vi for eksempel i bruk simulatorer p\u00e5 datamaskiner og benytter oss av og l\u00e6reb\u00f8ker p\u00e5 nett, sier Rune Mathisen. Som l\u00e6rer p\u00e5 programfag Vg1 teknikk og industriell produksjon ved Hjalmar Johansen VGS i Skien, jobbet Rune Mathisen for \u00e5 finne gode l\u00f8sninger ved smart bruk av teknologi i undervisningen. Mathisen ur utdannet sivilingeni\u00f8r og pedagog og jobber for tiden som fagredakt\u00f8r i ndla og koordinator for den pedagogiske IKT-satsinga i Telemark fylkeskommune. Som l\u00e6rer delte Mathisen mange erfaringer i bloggen, blant annet denne: - Jeg under\u00advi\u00adser i mate\u00adma\u00adtikk, natur\u00adfag og pro\u00adgram\u00adfag p\u00e5 vg1 tek\u00adnikk og indu\u00adstri\u00adell pro\u00adduk\u00adsjon (TIP), og i denne elev\u00adgruppa f\u00f8ler jeg at moti\u00adva\u00adsjons\u00adar\u00adbeid og varierte arbeids\u00adm\u00e5\u00adter er spe\u00adsi\u00adelt vik\u00adtig. Bruk av digi\u00adtale l\u00e6re\u00admid\u00adler og inter\u00adak\u00adtiv tavle er til mye hjelp for meg n\u00e5r jeg gjen\u00adnom\u00adf\u00f8\u00adrer undervisnings\u00f8ktene. Underviser i omr\u00e5der i teknologisk utvikling Programfag Vg1 teknikk og industriell produksjon skal gi grunnlag for yrkesut\u00f8velse innen omr\u00e5der som er preget av kontinuerlig teknologisk utvikling. - F\u00f8r jeg begynte \u00e5 undervise p\u00e5 Hjalmar Johansen VGS i 2007, var det mye tavleundervisning i kjemiprosessfaget p\u00e5 vg1. Programfagundervisning skal v\u00e6re praktisk og da fortjener elevene at man ikke bare messer foran en tavle. Ved \u00e5 ta i bruk datamaskiner med simulatorer f\u00e5r elevene en helt annen innf\u00f8ring i faget enn ved vanlig tavleundervisning. Det at mange elever s\u00f8ker seg til Vg1 teknikk og industriell produksjon tolker vi som at vi har skapt en interesse for faget, forteller Rune Mathisen. I bloggen sin skriver han f\u00f8lgende: - Det fan\u00adtes ikke noe fer\u00addig under\u00advis\u00adnings\u00adopp\u00adlegg for dette faget, og hel\u00adler ingen b\u00f8ker som jeg syn\u00adtes pas\u00adset for dette niv\u00e5et. Dessuten er faget for\u00adholds\u00advis utstyrs\u00adkre\u00advende, helst b\u00f8r man ha \u00e9n eller flere sm\u00e5 pro\u00adsess\u00adrig\u00adger som ele\u00advene kan trene seg p\u00e5. Slike rig\u00adger er kost\u00adbare i anskaf\u00adfelse, og kre\u00adver kon\u00adti\u00adnu\u00ader\u00adlig vedlikehold. Alternativet til \u00e5 trene p\u00e5 fysisk utstyr er \u00e5 kj\u00f8re en ren teori\u00adba\u00adsert under\u00advis\u00adning. Det er ikke s\u00e6r\u00adlig hel\u00addig for ele\u00adver p\u00e5 yrkes\u00adfag, de har ofte s\u00f8kt seg dit fordi de l\u00e6rer bedre av prak\u00adtisk arbeid enn av teori\u00adun\u00adder\u00advis\u00adning. Antakelig er det hel\u00adler ikke s\u00e6r\u00adlig lurt \u00e5 kj\u00f8re under\u00advis\u00adnin\u00adgen p\u00e5 denne m\u00e5ten, om man \u00f8nsker \u00e5 vekke inter\u00adesse for faget. Dermed m\u00e5tte jeg se meg om etter en tredje l\u00f8s\u00adning. I min tid\u00adli\u00adgere yrkes\u00adkar\u00adriere har jeg job\u00adbet en del med simu\u00adla\u00adto\u00adrer, og jeg inns\u00e5 raskt at dette var l\u00f8s\u00adninga p\u00e5 pro\u00adble\u00admet jeg sto over\u00adfor her. Her finner du en YouTube-presentasjon om hvordan Mathisen bruker teknologi i undervisningen. Mathisen har egen blogg der han flere ganger har skrevet om undervisningsopplegget sitt; her finner du en sak om bruk av digitale l\u00e6remidler her en annen om kreativ bruk av IKT i yrkesfag.", "title": "IKT gjennomgripende i undervisningen"},
{"date": "09. oktober 2012", "content": "Innovativ pedagogisk bruk av digitale verkt\u00f8y er hverdagen p\u00e5 Hundsund ungdomsskole. H\u00f8sten 2012 ble Hundsund ungdomsskole p\u00e5 Snar\u00f8ya i B\u00e6rum Norges f\u00f8rste teknologiskole for ungdom. Aftenposten skriver her om hvordan \"trylling, dans og kryptering er teknologi i praksis\"; Ved Hundsund er ikke teknologi \u00e5 trykke p\u00e5 knapper og bruke dingser eller lage elektroniske hjelpemidler, men der skal teknologi gjennomsyre alle fagene og snu skolehverdagen helt p\u00e5 hodet. Skolen sjonglerer fritt med b\u00e5de l\u00e6rerkrefter og tidspunkt for l\u00e6ring. Temabasert skolegang Elevene fordyper seg i ulike teknologirelaterte temaer hvert halv\u00e5r og alle fag knyttes opp mot disse. - Vi er en temaskole p\u00e5 teknologi. Vi utvikler egne retningslinjer ved \u00e5 sette oss ned med l\u00e6replanen og lage en tematisk plan for hvert fag,sier rektor Nina Fjeldheim. Da skolen skulle begynne sin pilot med en teknologiklasse i 2011, begynte de med \u00e5 legge bort eksisterende skoleb\u00f8ker. - Elevene f\u00e5r ikke med seg b\u00f8kene hjem, men vi deler og skanner det som er relevant. De gamle l\u00e6reb\u00f8kene var ikke tverrfaglige og fagene ble separate satellittfag. Forankret i kompetansem\u00e5lene - Elever blir ikke mer motivert av \u00e5 f\u00e5 en datamaskin bare fordi de f\u00e5r den \u2013 spesielt ikke hvis den bare er ment \u00e5 skulle brukes som en skrivemaskin. Elever som har forst\u00e5else om hva det er de skal l\u00e6re og hva de anvender utstyret til blir motiverte og ser nytteverdien i verkt\u00f8yene, sier Fjeldheim. Undervisningen p\u00e5 Teknologiskolen er forankret i kompetansem\u00e5lene i den offentlige l\u00e6replanen. Elevene l\u00e6rer det samme som p\u00e5 andre ungdomsskoler, men tiln\u00e6rmingen er annerledes. Programmerer egne applikasjoner Skolen har tett samarbeid med teknologibedriftene som holder til p\u00e5 Fornebu. Skolens n\u00e6rhet til noen av Norges st\u00f8rste teknologibedrifter, gj\u00f8r at elevene kan l\u00e6re fag p\u00e5 ulike l\u00e6ringsarenaer. - P\u00e5 den m\u00e5ten har vi elever som sammen med lokalt n\u00e6ringsliv utvikler sin egen applikasjon n\u00e5. Da l\u00e6rer de naturfag, matematikk og design \u2013 mens de l\u00e6rer seg grunnleggende koding og s\u00e5 har de det g\u00f8y samtidig. Foto: Illustrasjonsbilde fra iStockPhoto", "title": "Norges f\u00f8rste teknologiskole for ungdom"},
{"date": "09. oktober 2012", "content": "Datatilsynet har gitt Narvik kommune gr\u00f8nt lys til \u00e5 bruke skytjenesten Google Apps. Hva betyr dette for kommuner som vurderer \u00e5 anvende tilsvarende tjenester? Av forsker og r\u00e5dgiver Tommy Tranvik ved Senter for IKT i utdanningen, teksten er ogs\u00e5 publisert hos digi.no. Aldri v\u00e6rt forbudt Skytjenester (av typen Google Apps eller Office 365) oppfattes av mange i lokalforvaltningen, kanskje spesielt i skolesektoren, som attraktive. Dette fordi tjenestene blant annet tilbyr rik funksjonalitet i kombinasjon med st\u00f8rre fleksibilitet og lovnader om lavere IT-kostnader. Senter for IKT i utdanningen har derfor v\u00e6rt tidlig ute med veiledningsmateriale til skolesektoren mht. bruk av skytjenester. Men samtidig med at bruken av skytjenester i skolesektoren har \u00f8kt, har det v\u00e6rt tvil knyttet til om personvernlovverket setter en stopper for anvendelsen av slike tjenester. Lovverket har imidlertid aldri inneholdt noe forbud mot bruk av skytjenester. Datatilsynets vedtak i Narvik-saken inneb\u00e6rer derfor ikke at noe som tidligere var forbudt n\u00e5 plutselig er blitt lovlig. Dermed er det heller ikke fritt frem for skoleeiere (eller andre virksomheter i offentlig eller privat sektor) som \u00f8nsker \u00e5 ta skytjenester i bruk. Verdien av Datatilsynets vedtak er at det skaper st\u00f8rre klarhet i hvilke rettslige krav som gjelder for skoleeieres anvendelse av skytjenester. Essensen i saken er f\u00f8lgende: Hvis skoleeier stiller de riktige kravene til tjenesteleverand\u00f8ren og kravene oppfylles av leverand\u00f8ren, s\u00e5 vil bruken av tjenesten v\u00e6re lovlig. Men hvis feil krav stilles eller riktige krav ikke oppfylles, s\u00e5 vil bruken v\u00e6re ulovlig. Rettslig uklarhet Uklarheten om hvilke krav som m\u00e5 stilles og oppfylles, har s\u00e6rlig knyttet seg til reglene i personopplysningsloven m/forskrift. Dette gjelder spesielt reglene om bruk av s\u00e5kalte databehandlere, det vil si eksterne akt\u00f8rer som h\u00e5ndterer personopplysninger p\u00e5 oppdrag fra skoleeier. Her er utgangspunktet at skoleeier plikter \u00e5 inng\u00e5 en skriftlig avtale med databehandleren, i dette tilfellet leverand\u00f8ren av skytjenesten. Avtalen skal begrense hva leverand\u00f8ren kan bruke personopplysningene til, stille krav til leverand\u00f8rens sikring av opplysningene og regulere hvilke land som opplysningene kan overf\u00f8res til. Men hvilke konkrete avtalevilk\u00e5r m\u00e5 skoleeier f\u00e5 leverand\u00f8ren til \u00e5 godta for \u00e5 overholde reglene i personopplysningsloven? Det er dette sp\u00f8rsm\u00e5lene som Datatilsynets vedtak i Narvik-saken har bidratt til \u00e5 lyskaste sterkere. Hovedvilk\u00e5rene De viktigste vilk\u00e5rene som Datatilsynet mener m\u00e5 v\u00e6re p\u00e5 plass for at bruken av skytjenester skal v\u00e6re i overenstemmelse med lovverket, kan oppsummeres i f\u00f8lgende punkter. For det f\u00f8rste m\u00e5 leverand\u00f8ren forsikre om at personopplysningene ikke brukes til andre form\u00e5l enn de som er avtalt med skoleeier, for eksempel at de ikke utleveres til en tredjepart uten godkjennelse fra skoleeier (med mindre utleveringen skyldes en rettslig forpliktelse som ikke strider mot norsk lov). For det andre m\u00e5 det skal avtales hvor personopplysningene lagres. Her m\u00e5 leverand\u00f8ren forsikre om at opplysningene ikke ulovlig overf\u00f8res til land utenfor EU/E\u00d8S. For det tredje m\u00e5 leverand\u00f8ren dokumentere hvilke tekniske og organisatoriske tiltak som er iverksatt for \u00e5 unng\u00e5 brudd p\u00e5 informasjonssikkerheten. Her handler det blant annet om at virtualiseringsl\u00f8sninger og logiske sikkerhetsbarrierer m\u00e5 sikre at skoleeiers opplysninger ikke blandes sammen med data fra andre kunder, at tilfredsstillende sikkerhetskopiering kan dokumenteres, at rutiner for sletting av personopplysninger fra leverand\u00f8rens lagringsmedium m\u00e5 avtales og at leverand\u00f8ren m\u00e5 dokumentere tilfredsstillende kontroll med hvilke ansatte som har tilgang til personopplysningene. Til slutt \u00e5pnes det for at uavhengige revisjonsfirmaer kan gjennomf\u00f8re sikkerhetsrevisjoner hos leverand\u00f8ren og sjekke at leverand\u00f8ren overholder sine avtaleforpliktelser (skoleeier m\u00e5 f\u00e5 tilgang til revisjonsrapportene). Ut over dette, understreker Datatilsynet at skoleeier m\u00e5 kartlegge hvilke typer personopplysninger som leverand\u00f8ren vil behandle, og gjennomf\u00f8re tilfredsstillende risikovurderinger av hele systeml\u00f8sningen. Selv om lovlig bruk av skytjenester fortsatt vil inneb\u00e6re en del arbeid for \u00e5 sikre at vilk\u00e5rene blir ivaretatt, viser Narvik-saken at dette er mulig \u00e5 f\u00e5 til. Vedtaket til Datatilsynet kan derfor vise seg \u00e5 bli en viktig ledesnor for skoleeiere og andre virksomheter som \u00f8nsker \u00e5 benytte seg av slike tjenester. Mer om skytjenester og databehandleravtaler: Veiledning: Sikker h\u00e5ndtering av personopplysninger i skolen Mer om skytjenester og eksterne IT-tjenester i grunnoppl\u00e6ringen Les mer om Datatilsynets anbefaling om overf\u00f8ring av personopplysninger til utlandet Bruk og lagring av personopplysninger i skoler og barnehager Mal for databehandleravtaler ved bruk av Feide-tjenester", "title": "Riktig bruk av skytjenester i skolesektoren"},
{"date": "03. oktober 2012", "content": "N\u00e5 er det lettere \u00e5 opprette prosjekt og komme i kontakt med andre l\u00e6rere og skoler i Europa. Det europeiske nettverket for l\u00e6rere og skoler, eTwinning, er et verkt\u00f8y for enkelt \u00e5 bygge pedagogiske partnerskap med skoler i andre europeiske land. - Den norske portalen er har f\u00e5tt bedre funksjonalitet og bedre grensesnitt p\u00e5 startsiden. Organisering av innhold er forbedret, og prosjektrommet TwinSpace er samtidig relansert for at det skal bli enklere \u00e5 samarbeid og organisere arbeidet, forteller prosjektleder Lisbeth K. Gregersen ved Senter for IKT i utdanningen. Med eTwinning skal deltakende l\u00e6rere og skoler sammen bidra til innovative samarbeidsformer, styrke spr\u00e5koppl\u00e6ringen, spredning av god praksis samt bidra til \u00e5 utvikle l\u00e6reres kompetanse i pedagogisk og samarbeidsrettet bruk av IKT. Hvordan: Logg seg enkelt inn i portalen og klikk p\u00e5 knappen Prosjekt, prosjekt, prosjekt for \u00e5 komme til kampanjesidene. Hvorfor: Her kan du komme i kontakt med andre eTwinnere ved \u00e5 poste en egen melding eller svare p\u00e5 en eksisterende. Her kan du ogs\u00e5 delta p\u00e5 online-kontaktm\u00f8ter, f\u00e5 inspirasjon ved \u00e5 se p\u00e5 nye prosjektforslag, se p\u00e5 videoer med eksperter som deler sine erfaringer om start og gjennomf\u00f8ring av prosjekter samt gjennom video f\u00e5 tips om hvordan finne partner eller hvordan bruke TwinSpace.", "title": "Ny norsk portal for eTwinning"},
{"date": "02. oktober 2012", "content": "Senter for IKT i utdanninga lanserer no ein fag- og karaktersimulator for \u00e5 redusere feilval p\u00e5 vidareg\u00e5ande skule. - Vi ser at elevar m\u00e5 ta ekstra \u00e5r p\u00e5 vidareg\u00e5ande fordi dei har valt feil kombinasjon av fag i forhold til det studiet dei \u00f8nskjer seg inn p\u00e5, seier direkt\u00f8r Trond Ingebretsen ved Senter for IKT i utdanninga. - Elevane og r\u00e5dgivarane vil via utdanningskalkulatoren kunne finne ut kva fagkombinasjonar fr\u00e5 vidareg\u00e5ande som blir kravde til ulike h\u00f8gare studiar, og dei vil ogs\u00e5 sj\u00e5 kva studiar dei ikkje kan kome inn p\u00e5, dersom dei vel bort for eksempel realfag p\u00e5 vidareg\u00e5ande skule, seier avdelingsdirekt\u00f8r Mona Mathisen ved Senter for IKT i utdanninga. Eit av senteret sine kjerneaktivitetar i Troms\u00f8 er Utdanning.no., som har 2.5 millionar gjesting i \u00e5ret og er ei teneste der du kan s\u00f8kje i 5000 utdanningar og 500 yrkesskildringar. No blir Utdanning.no. styrkt med ei teneste som rettar seg inn mot elevar som skal inn p\u00e5 h\u00f8gare utdanning. Inspirasjon - For enkelte elevar kan det verke meir motiverande \u00e5 arbeide med faga n\u00e5r dei veit kor mykje karakteren p\u00e5verkar om dei kjem inn p\u00e5 det studiet dei \u00f8nskjer, seier Mathisen. - Ogs\u00e5 l\u00e6rarar i faget utdanningsval og r\u00e5dgivarar i ungdomsskule og vidareg\u00e5ande oppl\u00e6ring har p\u00e5pekt behovet for ei slik teneste, fordi informasjonen om fagkombinasjonar og skulepoeng er krevjande \u00e5 formidle til elevane. For \u00e5 etablere tenesta har senteret hatt samarbeid b\u00e5de med Samordna opptak og Utdanningsdirektoratet, fortel Mathisen. Bakgrunnen for lansering av tenesta er ei rekkje brukarunders\u00f8kingar. Fakta om tenesta Den nettbaserte fag- og karaktersimulatoren skal gi elevane svar p\u00e5 f\u00f8lgjande sp\u00f8rsm\u00e5l: \u2022\u00a0\u00a0\u00a0 Korleis elevane reknar ut skulepoeng. \u2022\u00a0\u00a0\u00a0 Kva konsekvensar karakterar har for skulepoeng. \u2022\u00a0\u00a0\u00a0 Simulering av karakterar og skulepoeng. \u2022\u00a0\u00a0\u00a0 Kva universitet og h\u00f8gskular eleven kjem inn p\u00e5 med antatt karakterar ut fr\u00e5 f\u00f8rre opptakskrava til \u00e5ra. \u2022\u00a0\u00a0\u00a0 Kva fag eleven m\u00e5 velje p\u00e5 vidareg\u00e5ande for \u00e5 kome inn p\u00e5 eksempelvis medisinstudium eller ingeni\u00f8rstudium. Foto: P\u00e5 lanseringa deltok ogs\u00e5 8-klassingar fr\u00e5 Tromstun. Dei fekk sj\u00f8lv pr\u00f8ve den nye tenesta p\u00e5 nettbrett. Prosjektleiaren for karakterkalkulatoren, avdelingsdirekt\u00f8ren og direkt\u00f8ren s\u00e5g p\u00e5 elevane bruke tenesta.", "title": "Ny karakterkalkulator kan redusere feilval"},
{"date": "26. september 2012", "content": "20 engasjerte l\u00e6rarar m\u00f8ttest til oppstartsworkshop for den tredje runden med pilotar i det europeiske prosjektet iTEC. Gjennom fire \u00e5r skal ulike l\u00e6ringsopplegg med IKT testast ut i over \u00e5tti norske klasserom og til saman over tusen klasserom i Europa. Denne hausten st\u00e5r design i sentrum, 20 klasser fr\u00e5 heile landet skal jobbe med \u00e5 l\u00e6re gjennom design og med design. I gruppearbeid skal elevane lage speldesign, simuleringar eller jobbe med kartdata, geocaching og turl\u00f8yper med QR-koder. I designprosessen skal dei jobbe med alt fr\u00e5 prosjektplanlegging til utvikling, m\u00e5lgruppefokus, sluttprodukt og refleksjon. iTEC iTEC\u00a0(Innovative Technologies for an Engaging Classroom) er eit prosjekt i regi av European Schoolnet , ei samanslutning av europeiske utdanningsministerium. Senter for IKT i utdanninga koordinerer prosjektet i Noreg . M\u00e5let med\u00a0iTEC\u00a0er \u00e5 utvikle nye og f\u00f8rem\u00e5lstenlege m\u00e5tar \u00e5 bruke teknologi p\u00e5 i skulen.\u00a0iTEC\u00a0hjelper til \u00e5 forme framtidas klasserom gjennom \u00e5 planleggje og gjennomf\u00f8re undervisningsopplegg som blir testa og evaluert i stor skala p\u00e5 europeiske ungdomsskular. Matematikk og naturfag er dei viktigaste faglege satsingsomr\u00e5da i \u00a0iTEC, men andre fag og tverrfagleg samarbeid vil ogs\u00e5 ha stor verdi. Medverkande skular og l\u00e6rarar\u00a0har\u00a0ein viss fridom til \u00e5 utforme ferdig undervisningsopplegg sj\u00f8lv, slik at dei er i samsvar med infrastruktur og kompetanse p\u00e5 skulen. Undervisningsopplegg for norske l\u00e6replanar Senter for IKT i utdanninga tilpassar undervisningsopplegga for norske l\u00e6replanar, i samarbeid med l\u00e6rarar og fagsentre. Det er ein fordel om interesserte skular har erfaringar fr\u00e5 samarbeid med andre skular eller gjennom skulenettverk, men det er ikkje noko krav. Leiinga av skulen b\u00f8r vere informert om medverknad, og st\u00f8nad l\u00e6rarane. L\u00e6rarane b\u00f8r vere fast tilsette ved skulen. Forskingsdimensjonen er viktig i ITEC, og deltakarar vil for eksempel bli bedt om \u00e5 svare p\u00e5 sp\u00f8rjeskjema og reflektere over erfaringane med l\u00e6ringsopplegg som spring ut av\u00a0iTEC. Senter for IKT i utdanninga\u00a0vil ogs\u00e5 samle data gjennom intervjuar og klasseromsobservasjonar p\u00e5 vegner av Manchester Metropolitan University. Biletet er tatt av Sven Olaf Brekke fr\u00e5 Odda ungdomsskole med fotoappen Pano.", "title": "Speldesign og simuleringar utpr\u00f8vas i iTEC"},
{"date": "24. september 2012", "content": "- Alle som klikker seg inn p\u00e5 DelRett.no vil garantert l\u00e6re noe nytt, sier Finn Arve S\u00f8rb\u00f8e. - Jeg visste ikke at regelverket n\u00e5r det gjelder opphavsrettigheter og kildehenvisninger var s\u00e5 omfattende, sier Finn Arve S\u00f8rb\u00f8e. Det skulle vise seg \u00e5 v\u00e6re litt utfordrende \u00e5 lage korte, enkle filmer om opphavsrett. - N\u00e5r jeg m\u00f8tte prosjektgruppa f\u00f8rste gang skj\u00f8nte jeg at det ville bli en utfordring \u00e5 lage humoristiske kortfilmer med dette som tema. Samtidig var denne utfordringen veldig spennende. DelRett \u00f8nsker \u00e5 formidle retningslinjer for bruk av digitale l\u00e6remidler, men f\u00f8rst og fremst \u00f8nsker de \u00e5 inspirere. sier S\u00f8rb\u00f8e og legger til: - Jeg har sans for det utgangspunktet. Alle som klikker seg inn p\u00e5 DelRett vil garantert l\u00e6re noe nytt. Nettstedet retter seg mot l\u00e6rere og undervisere men har et innhold som i v\u00e5r digitale hverdag vil v\u00e6re til hjelp for alle. DelRett.no er en veiledningstjeneste for l\u00e6rere og forelesere som har sp\u00f8rsm\u00e5l om opphavsrett og deling av digitale l\u00e6ringsressurser. Tjenesten er utviklet\u00a0 av Norgesuniversitetet\u00a0 og Senter for IKT i utdanningen. Klikk her for \u00e5tte filmer av og med Finn Arve S\u00f8rb\u00f8e.", "title": "Kortfilmer om opphavsrett p\u00e5 delrett.no"},
{"date": "24. september 2012", "content": "Den nye veiledningstjenesten DelRett.no skal hjelpe l\u00e6rere p\u00e5 skoler, h\u00f8gskoler og universiteter \u00e5 dele digitalt innhold riktig. - Jeg \u00f8nsker at flere l\u00e6rere, forelesere, elever og studenter skal bruke digitale l\u00e6ringsressurser. Men det kan v\u00e6re vanskelig \u00e5 vite hva du kan og ikke kan gj\u00f8re i undervisningen. P\u00e5 DelRett.no f\u00e5r de hjelp til \u00e5 dele og bruke digitale l\u00e6ringsressurser trygt og riktig, slik at opphavsretten blir ivaretatt, sier kunnskapsminister Kristin Halvorsen. Dele rett DelRett.no er en veiledningstjeneste for l\u00e6rere og forelesere som har sp\u00f8rsm\u00e5l om opphavsrett og deling av digitale l\u00e6ringsressurser. Tjenesten er utviklet\u00a0 av Norgesuniversitetet\u00a0 og Senter for IKT i utdanningen. -\u00a0 DelRett.no skal gj\u00f8re det enkelt \u00e5 navigere i opphavsrettslige sp\u00f8rsm\u00e5l og hjelpe forelesere \u00e5 bruke eget og andres materiale riktig, sier direkt\u00f8r Eva Gjerdrum ved Norgesuniversitetet. \u00d8ke deling L\u00e6rere og forelesere m\u00f8ter stadig problemstillinger rundt opphavsrett, og skal de hjelpe barn og unge til \u00e5 bli digitalt kompetente, m\u00e5 de selv bli trygge p\u00e5 \u00e5 dele. - P\u00e5 DelRett.no finner l\u00e6rere og forelesere inspirasjon og oppmuntring til \u00e5 dele mer og de f\u00e5r kunnskap om opphavsrett s\u00e5nn at de gj\u00f8r det p\u00e5 rett m\u00e5te. De kan blant annet sende inn sine egne sp\u00f8rsm\u00e5l og f\u00e5 svar fra en jurist, sier direkt\u00f8r Trond Ingebretsen ved Senter for IKT i utdanningen. DelRett.no svarer p\u00e5 sp\u00f8rsm\u00e5l som: Kan jeg fritt kopiere og bruke tekster fra internett? Kan jeg legge inn bilder av kunstverk i presentasjonen min? M\u00e5 jeg ha samtykke for \u00e5 dele fotografier og opptak som gjengir personer fra min undervisning? Kan jeg spille musikk fra streamingtjenester i undervisningen? Foto: Samtidig som de nye sidene lanseres, slippes ogs\u00e5 \u00e5tte inspirasjonsfilmer om hvordan og hvorfor utdannere skal dele rett. Skuespiller Finn Arve S\u00f8rb\u00f8e spiller alle rollene.", "title": "DelRett.no - skal l\u00e6re l\u00e6rere og forelesere \u00e5 dele rett"},
{"date": "24. september 2012", "content": "IKT-personell i norsk skole har n\u00e5 mulighet til \u00e5 l\u00e6re om god og effektiv IKT-drift; Senter for IKT i utdanningen lanserer egne FITS-kurs. FITS (Framework for ICT Technical Support) handler om \u00e5 levere IKT-tjenester i skolen p\u00e5 en god m\u00e5te som underst\u00f8tter skolens behov. Med FITS skal elever og l\u00e6rere oppleve bruken av teknologi i skolen som trygg og tilgjengelig n\u00e5r de har behov for den. \u2013 FITS oppmuntrer til \u00e5 innf\u00f8re rutiner som bidrar til en bedre og mer effektiv drift av IKT-tjenestene, og er i stor grad sunn fornuft satt i system, sier Annette Grande ved Senter for IKT i utdanningen. Sluttbrukerfokus og bedre ressursutnyttelse Senter for IKT i utdanningen samarbeider med profesjonelle kursholdere som n\u00e5 st\u00e5r klare til \u00e5 levere kurset FITS Ut\u00f8ver. P\u00e5 kurset f\u00e5r deltakerne en innf\u00f8ring i arbeidsoppgaver knyttet til daglig drift av IKT-tjenester og de utstyres med et felles begrepsapparat. \u2013 FITS setter sluttbrukeren i fokus, og kan bidra til bedre utnyttelse av tilgjengelige ressurser. Dessuten fors\u00f8ker FITS \u00e5 vri IKT-driften til at mer tid brukes p\u00e5 forbedringsarbeid, slik at det p\u00e5 sikt vil trengs mindre tid til brannslukking og kontinuerlig feilretting, sier Snorre L\u00f8v\u00e5s ved Senter for IKT i utdanningen. Meld deg p\u00e5 i dag! For mer informasjon om FITS og tilh\u00f8rende kursopplegg, se fits.iktsenteret.no eller kontakt oss p\u00e5 fits@iktsenteret.no . 24-25. september er vi ogs\u00e5 \u00e5 treffe p\u00e5 KS-konferansen eKommune 2012, p\u00e5 IKT-senterets stand og med eget foredrag om FITS. Oppdatert kurskalender og informasjon om v\u00e5re kursholdere finnes p\u00e5 fits.iktsenteret.no . Kontakt kursholderne direkte for informasjon om priser og p\u00e5melding, og for tilbud p\u00e5 bedriftsinterne kurs. Meld deg p\u00e5 i dag!", "title": "L\u00e6r om god IKT-drift - delta p\u00e5 FITS-kurs"},
{"date": "21. september 2012", "content": "Bruken av digitale l\u00e6remidler og digitale verkt\u00f8y er etter hvert betydelig p\u00e5 alle utdanningsniv\u00e5er, spesielt for undervisere. - Samtidig er det ressurskrevende \u00e5 sette seg inn i lover, avtaler og komplekse sp\u00f8rsm\u00e5l knyttet til opphavsrett. DelRett er en veiledningstjeneste til praktikerne i sektoren som trenger faglig god rettledning innen opphavsrett og undervisning, sier Hilde Gaard ved Norgesuniversitetet. Hun er en av to prosjektledere for prosjektet DelRett. Den nye offentlige veiledningstjenesten DelRett.no skal hjelpe l\u00e6rere og undervisere \u00e5 dele digitale l\u00e6ringsressurser riktig og oftere. - M\u00e5let er \u00e5 stimulere til \u00f8kt bruk og deling av digitale l\u00e6ringsressurser. DelRett \u00f8nsker \u00e5 ufarliggj\u00f8re opphavsrett og vise til mulighetene som ligger i deling av digitale l\u00e6ringsressurser, konstaterer hun. Hundrevis av nettaviser og mange papiraviser skriver om denne ukens relansering av DelRett.no, veiledningstjeneste for l\u00e6rere og forelesere som har sp\u00f8rsm\u00e5l om opphavsrett og deling av digitale l\u00e6ringsressurser. Tjenesten er utviklet\u00a0 av Norgesuniversitetet\u00a0 og Senter for IKT i utdanningen. Ikke bare l\u00e5ne av andre - Jeg har jobbet med opphavsrettssp\u00f8rsm\u00e5l i utdanningen siden 90-tallet, og det som er spesielt spennende med DelRett.no er hvordan sidene kan stimulere utdannere til \u00e5 bli enda mer produktive - i stedet for bare \u00e5 \"l\u00e5ne\" av andre s\u00e5 deler de rett og ofte mer, sier Torbj\u00f8rn D. Moe ved Senter for IKT i utdanningen, som sammen med Gaard ogs\u00e5 er prosjekleder for DelRett. - De nye sidene har for det f\u00f8rste mye mer innhold, det er blitt et friskere design og det er lett \u00e5 finne fram. Ved siden av \u00e5 vise til lovverket, avtaler og svar fra advokaten, finnes det n\u00e5 ogs\u00e5 egne sider som beskriver hvordan man kan forholde seg til opphavsretten i ulike situasjoner, sier Moe. DelRett.no svarer p\u00e5 sp\u00f8rsm\u00e5l som: Kan jeg fritt kopiere og bruke tekster fra internett? Kan jeg legge inn bilder av kunstverk i presentasjonen min? M\u00e5 jeg ha samtykke for \u00e5 dele fotografier og opptak som gjengir personer fra min undervisning? Kan jeg spille musikk fra streamingtjenester i undervisningen? Foto: Prosjektgruppa fra Norgesuniversitetet og Senter for IKT i utdanninga sammen med skuespille r Finn Arve S\u00f8rb\u00f8e som spiller \u00e5tte nye roller for DelRett her.", "title": "Del rett \u2013 og oftere"},
{"date": "21. september 2012", "content": "Med en sikker og enkel Feide-login har l\u00e6rere og elever i Troms\u00f8skolen tilgang til digitale l\u00e6ringsressurser og muligheter for tilpasning til den enkelte elev. - Tidligere m\u00e5tte elevene forholde seg til nye system og nye p\u00e5loggingsdetaljer, men med Feide s\u00e5 logger de seg p\u00e5 med sitt personlige brukernavn og passord hver eneste gang. Dette sparer enormt mye tid og heftelse, sier Frode Seip\u00e6j\u00e6rvi, IT-r\u00e5dgiver i Troms\u00f8 kommune. Han mener at med litt hjelp burde alle norske kommuner g\u00e5 over til Feide, ogs\u00e5 de mindre kommunene med mindre IT-ressurser. Troms\u00f8 kommune gikk over til Feide i 2010 som f\u00f8rste kommune i Troms og Seip\u00e6j\u00e6rvi har selv v\u00e6rt med p\u00e5 hele prosessen og implementeringa. \u00d8kt kvalitet p\u00e5 tjenester - Troms\u00f8 kommune kj\u00f8per stort sett bare Feide-klarerte tjenester n\u00e5. Jeg h\u00e5per de andre kommunene som er Feide-klarerte gj\u00f8r det samme; kommuniserer med leverand\u00f8rene av tjenester om hvorfor de har valgt Feide og hvor besparende det er for hver enkelt l\u00e6rer n\u00e5r elevene kan bruke Feide, konstaterer han. Feide-identiteten muliggj\u00f8r samtidig \u00f8kt kvalitet p\u00e5 tjenester gjennom personifisering av tjenestene.\u00a0 Hvem du er og hvilken rolle du har i skolen, bestemmer hva du f\u00e5r tilgang til: Elever, l\u00e6rere og rektorer har ulike roller og har dermed forskjellige rettigheter. - L\u00e6rerne selv bruker for eksempel Feide for \u00e5 logge seg p\u00e5 skolenes egne hjemmesider og til Office 365 med Office-verkt\u00f8y, e-post, fildeling og andre nettbaserte tjenester, forteller han. Ivaretar personvern - Under implementeringa av Feide var de masse data \u00e5 rydde opp i, som ogs\u00e5 er en merverdi i dag, forteller\u00a0 sier Frode Seip\u00e6j\u00e6rvi. Harald Torbj\u00f8rnsen ved Senter for IKT i utdanningen forteller at Feide ivaretar elever og l\u00e6rere sitt personvern, b\u00e5de lokalt i egen organisasjon og eksternt i ulike feidetjenester. - Internt f\u00f8rer feide til at rutiner rundt behandling av persondata blir etablert eller kvalitetsikret. Det blir etablert felles IKT-reglement og all brukerstyring kan automatiseres ut i IKT-systemene om man \u00f8nsker det - da kan alle tjenester ha med konsistente og oppdaterte data rundt brukerne som de i liten grad trenger \u00e5 vedlikeholde selv. Skoleier kan v\u00e6re trygg p\u00e5 at det er kontroll p\u00e5 flyten av persondata med god dokumentasjon h\u00e5ndteringen. Fakta om Feide Som Felles Elektronisk Identitet (Feide)-bruker registrerer du deg bare \u00e9n gang; p\u00e5 ditt universitet, h\u00f8gskole, kommune, fylkeskommune eller private skole. Basert p\u00e5 kommunens opplysninger om elever og ansatte i skolen lages en elektronisk identitet - en Feide-identitet. Denne identiteten kan elever og ansatte bruke til \u00e5 legitimere seg overfor ulike digitale tjenester, nettsteder, portaler, bibliotek og andre tjenester som er beregnet for utdanningssektoren. 500.000 elever og l\u00e6rere i grunnoppl\u00e6ringen bruker Feide. Feide er et rammeverk for h\u00e5ndtering av personvernet til elever og l\u00e6rere i skolen.", "title": "Sparer tid med Feide"},
{"date": "21. september 2012", "content": "24.9 - 10.10.2012 b\u00f8r du f\u00e5 med deg aktivitetene i eTwinning-portalen. Det skjer mange ting rundt eTwinning-portalen i september. Mye arbeid har blitt gjort for \u00e5 bedre portalens funksjonalitet. Startsiden har allerede f\u00e5tt et nytt grensesnitt og organisering av innhold, og et nytt TwinSpace med forbedring i funksjonalitet er lansert. Dette vil forh\u00e5pentligvis gi en bedre brukervennlighet samt gj\u00f8re det enklere \u00e5 starte opp et prosjekt med bruk av prosjektrommet. Alle prosjekter som ble godkjent og startet opp etter 24.9.2012 har n\u00e5 tilgang til dette nye TwinSpace/prosjektrommet. Du finner veiledninger av forskjellig slag n\u00e5r du logger inn og g\u00e5r til ditt skrivebord. Uke 39 og 40 vil ha fokus p\u00e5 PROSJEKTER, PROSJEKTER og PROSJEKTER . Dersom du er interessert i \u00e5 f\u00e5 vite mer om eTwinning-prosjekter og hvordan komme igang, f\u00f8lg med i portalen disse ukene fram til 10.10.2012. Hvordan: Logg inn i portalen Klikk p\u00e5 knappen Prosjekt, prosjekt, prosjekt for \u00e5 komme til sidene Her kan du : komme i kontakt med en annen eTwinner ved \u00e5 poste en egen melding eller svare p\u00e5 en delta p\u00e5 online-kontaktm\u00f8ter f\u00e5 inspirasjon ved \u00e5 se p\u00e5 nye prosjektforslag se p\u00e5 videoer med eksperter som deler sine erfaringer om start og gjennomf\u00f8ring av prosjekter gjennom video f\u00e5 tips om hvordan finne partner eller hvordan bruke TwinSpace", "title": "eTwinning-uker"},
{"date": "19. september 2012", "content": "Vi byggjer ressursbank for barnehagar, skular, kommunar, fylkjer og l\u00e6rarutdanningar. Senter for IKT i utdanninga skal sikre betre bruk av IKT for \u00f8kt kvalitet, styrk l\u00e6ringsutbyte og betre l\u00e6ringsstrategiar i utdanninga. Du kan anten klikke deg vidare inn p\u00e5 kampanjesida ' Bedre l\u00e6ring ' eller klikke p\u00e5 \"Hva gjer vi\" i toppmenyen. Her finst ei stor samling med rettleiingar, rapportar og andre dokument til bruk i arbeidet med \u00e5 integrere og utnytte IKT p\u00e5 ein god m\u00e5te.", "title": "Ressursbank for betre l\u00e6ring"},
{"date": "17. september 2012", "content": "- Gode nettjenester og selvbetjeningsl\u00f8sninger kan avlaste r\u00e5dgiverne, sier direkt\u00f8r Trond Ingebretsen, Senter for IKT i utdanningen. Elevunders\u00f8kelsen 2012 forteller at halvparten av skoleelevene i Norge aldri har f\u00e5tt karriereveiledning. If\u00f8lge elevene selv f\u00f8rer dette til flere feilvalg og at sjansen er st\u00f8rre for at elevene slutter i l\u00f8pet av videreg\u00e5ende skole. Mange r\u00e5dgivere har rett og slett ikke tid nok til \u00e5 f\u00f8lge opp elevene. - R\u00e5dgivere har en travel hverdag hvis de skal ha personlige samtaler med alle. Tid tilgjengelig per elev p\u00e5 landsbasis kan regnes i minutter. Vi m\u00e5 tenke nytt der det er mulig. En del elever kan kanskje klare seg med nettjenester som utdanning.no, mens andre vil ha behov for personlig r\u00e5dgivning, sier Ingebretsen. Senter for IKT i utdanningen driver karriereveiledningstjenesten utdanning.no. Bare halvparten av elever i norsk skole har f\u00e5tt karriereveiledning, viser Utdanningsdirektoratets elevunders\u00f8kelse 2012. Samfunnsutviklingen p\u00e5 de fleste sektorer g\u00e5r mot en retning av \u00e5 avlaste behov for personkontakt gjennom nettjenester. Ett av mange eksempel er nettbank, e-handelsl\u00f8sninger og s\u00e5 videre. - Vi har startet et utviklingsl\u00f8p for \u00e5 videreutvikle utdanning.no med nye selvbetjeningsl\u00f8sninger innenfor karriereveiledning, sier avdelingsdirekt\u00f8r Mona Mathisen i senteret. Tjenesten har hatt en enorm vekst i antall brukere de seneste \u00e5rene, og prognosen er n\u00e6r 3 millioner bes\u00f8k i 2012, noe senteret synes er bra for en nisjetjeneste for utdannings- og karrierevalg. I l\u00f8pet av det neste halv\u00e5ret kommer flere nye tjenester som kan fungere som gode verkt\u00f8y og selvbetjeningsl\u00f8sninger for elevene, og som kan bidra til \u00e5 avlaste r\u00e5dgiverne. - Vi understreker at mange forsatt vil ha behov for r\u00e5dgiveren. V\u00e5rt m\u00e5l er \u00e5 gj\u00f8re elevene mest mulig forberedt for samtalen, men ogs\u00e5 p\u00e5 sikt \u00e5 utvikle tjenesten slik at de som kan klare seg med en god nettjeneste skal f\u00e5 den n\u00f8dvendige informasjonen her.\u00a0 Ressursene til r\u00e5dgiverne m\u00e5 settes inn mot de som trenger det mest, sier Mathisen. Senter for IKT i utdanningen inngikk i august en samarbeidsavtale med R\u00e5dgiverforum Norge, for \u00e5 trekke r\u00e5dgiverne tettere inn i utviklingen av nye nettjenester p\u00e5 utdanning.no. - Vi er helt avhengig av \u00e5 ha en tett dialog og samarbeid med r\u00e5dgiverne slik at vi utvikler de tjenestene de beh\u00f8ver for \u00e5 gj\u00f8re jobben sin og som kan avlaste tidsbruken, sier Mathisen. Foto: iStockphoto", "title": "Nett kan avlaste r\u00e5dgivere i skolen"},
{"date": "14. september 2012", "content": "L\u00e6remiddelprosjektet Ovttas.no har presentert en ny tjeneste \u2013 Delingsarenaen \u2013 en arena der l\u00e6rere og barnehagepedagoger kan dele egenproduserte ressurser som fotografier, presentasjoner og undervisningsopplegg. Delingsarenaen fikk en mini-lansering under en nettverkssamling for l\u00e6rere i Kirkenes, og flere l\u00e6rere s\u00e5 nytten av \u00e5 kunne dele ressurser og erfaringer p\u00e5 en slik arena. I tillegg har ovttas.no f\u00e5tt et kommentarfelt som n\u00e5 gj\u00f8r det mulig \u00e5 komme med tips og r\u00e5d om hvert enkelt l\u00e6remiddel som ligger p\u00e5 Ovttas/Aktan/Aktesne. - L\u00e6rere og barnehagepedagoger lager undervisningsressurser jevnlig og har mye verdifull erfaring om bruk av l\u00e6remidler. Vi h\u00e5per at kommentarfeltet og delingsarenaen sammen bidrar til at l\u00e6rere i samisk skole og barnehage drar mer nytte av hverandre, sier webredakt\u00f8r Lasse Wigelius. Bokm\u00e5lsversjonen av delingsarenaen finner her (du bytter spr\u00e5k til nordsamisk, s\u00f8rsamisk og lulesamisk \u00f8verst til h\u00f8yre). P\u00e5 bildet: L\u00e6rere p\u00e5 nettverkssamling i Kirkenes tester ut delingsarenaen.", "title": "Ny delingarena lansert"},
{"date": "14. september 2012", "content": "Saman med r\u00e5dgivare fr\u00e5 heile Noreg var utdanning.no p\u00e5 samling for r\u00e5dgivarar. Biletet: Kunnskapsministeren vitja Ann-Monica Bakli Aglen og Elisabeth H. Kolstad p\u00e5 standen til utdanning.no. Senter for IKT i utdanninga har\u00a0inng\u00e5tt ein samarbeidsavtale med R\u00e5dgivarforum Noreg, ein organisasjon for r\u00e5dgivarar innan grunnoppl\u00e6ringa.\u00a0Avtalen omfattar blant anna at r\u00e5dgivarar\u00a0vil hjelpe til med\u00a0vidareutvikling av dei nettbaserte tenestene til utdanning.no. Kunnskapsminister Kristin Halvorsen orienterte om behovet for mellom anna fleire helsefagarbeidarar, ingeni\u00f8rar og l\u00e6rarar. Her kan du lese innleiingstalen til ministeren.", "title": "Utdanning.no p\u00e5 landskurs til r\u00e5dgivarane"},
{"date": "14. september 2012", "content": "Standard Norge samlet nylig representanter fra utdanningssektoren, myndigheter, innholds- og tjenesteleverand\u00f8rer* til et m\u00f8te om standardisering av l\u00e6ringsteknologi for \u00e5 snakke om reetablering av Standard Norges komit\u00e9 for l\u00e6ringsteknologi. Annette Grande fra Senter for IKT i utdanningen ble foresl\u00e5tt som leder av komiteen. Samlingen hadde et spesielt fokus p\u00e5 behov og utfordringer knyttet til digitale l\u00e6ringsressurser. - Vi \u00f8nsker \u00e5 bidra til et bedre samspill mellom digitale tjenester brukt i sektoren. Bruken av standarder spiller en viktig rolle her, og spesielt digitale l\u00e6ringsressurser er et omr\u00e5de hvor bedre bruk av standarder kan gi gevinster, forteller Annette Grande fra Senter for IKT i utdanningen. En rekke utfordringer knyttet til digitale l\u00e6ringsressurser og behovet for standarder ble adressert p\u00e5 samlingen. Standarder kan spille en viktig rolle - Vi oppfordret p\u00e5 m\u00f8tet til \u00e5 satse p\u00e5 standardisering av l\u00e6ringsteknologi og presenterte digitale l\u00e6ringsressurser som forslag til prioritert omr\u00e5de for komiteen, sammen med et \u00f8nske om en bredt sammensatt komit\u00e9, forteller Grande. - God oppslutning om dette m\u00f8tet virker lovende, og bred representasjon blir avgj\u00f8rende ogs\u00e5 for det videre arbeidet, legger Grande til. Yngvar Nordberg (TV2 Skole), Thomas Langvann (Pearson International) og Ingunn Kj\u00f8l Wiig (Sandvika videreg\u00e5ende skole og delogbruk.no) var invitert for \u00e5 presentere utfordringer og behov knyttet til digitale l\u00e6ringsressurser sett fra ulike st\u00e5steder. Deres innspill engasjerte og ga mange gode diskusjoner. - Digitale l\u00e6ringsressurser som et fullverdig alternativ for hele fagomr\u00e5der ligger nok enn\u00e5 et stykke fram i tid. Mange utfordringer m\u00e5 l\u00f8ses om vi fullt ut skal utnytte potensialet som ligger i digitale medier. Forretningsmodeller og \u00f8konomi st\u00e5r sentralt, men ogs\u00e5 standarder kan spille en viktig rolle. Vi i Senter for IKT i utdanningen \u00f8nsker et samarbeid med sektoren rundt hvordan bruk av standarder kan bidra til \u00e5 l\u00f8se noen av utfordringene knyttet til anvendelse av digitale l\u00e6ringsressurser, sier Grande. Utfordringene st\u00e5r i k\u00f8 En stor utfordring for flere innholdsleverand\u00f8rer er at de m\u00e5\u00a0 tilpasse innholdet sitt til ulike plattformer, noe som er b\u00e5de ressurs- og kostnadskrevende. Siden mange tjenester og plattformer i dag ikke kommuniserer godt nok seg i mellom brukes det ogs\u00e5 un\u00f8dvendig mye tid p\u00e5 dobbeltf\u00f8ring for eksempel av resultater og vurderinger. L\u00e6rerne p\u00e5 sin side kunne \u00f8nsket seg en felles oversikt og inngangsport til digitale l\u00e6ringsressurser, og at det var enklere \u00e5 finne frem til relevante ressurser. Vi ser ogs\u00e5 en utvikling mot at l\u00e6rere ikke n\u00f8dvendigvis \u00f8nsker komplette undervisningsopplegg, men \u00e5 kunne plukke enkeltressurser fra forskjellige innholdsleverand\u00f8rer og sette sammen undervisningsopplegg selv. \u00d8nsket om en elektronisk portef\u00f8lje (e-Portfolio) som f\u00f8lger elever og studenter gjennom utdanningsl\u00f8pet kom ogs\u00e5 opp i diskusjonen gjentatte ganger. Flere av tjenesteleverand\u00f8rene p\u00e5 m\u00f8tet trakk frem Feide som eksempel p\u00e5 et standardiseringsarbeid som har v\u00e6rt viktig for deres tjenester. Mer informasjon? Synes du dette er interessant og \u00f8nsker \u00e5 f\u00f8lge eller delta i det videre arbeidet? Ta gjerne kontakt med Standard Norges prosjektleder H\u00e5vard Hjulstad eller med Senter for IKT i utdanningen ved Annette Grande for mer informasjon. Se ogs\u00e5 Standard Norges nyhetssak om dette m\u00f8tet. * Aschehoug Undervisning, Gyldendal, TV2 Skole, IST, Cerpus, Pearson International, Microsoft Learning Gateway, BIBSYS, BI LearningLab, Sandvika videreg\u00e5ende skole, Kunnskapsdepartementet, Utdanningsdirektoratet, UNINETT, Universitets- og h\u00f8gskoler\u00e5det, Norgesuniversitetet, IKT-Norge og Senter for IKT i utdanningen var alle representert p\u00e5 m\u00f8tet, og enda flere akt\u00f8rer har vist interesse for det videre arbeidet.", "title": "\u00d8nsker bedre samspill mellom digitale tjenester"},
{"date": "13. september 2012", "content": "Sandvika-konferansen delogbruk 2012 arrangeres 1. november, og det deles ogs\u00e5 i \u00e5r ut priser til pedagoger som utmerker seg ved \u00e5 bruke IKT kreativt. Senter for IKT i utdanningen sitter i juryen, og \u00f8nsker tips til l\u00e6rere som b\u00f8r nomineres. Har du en kollega som utmerker seg? Benytt anledningen til \u00e5 l\u00f8fte vedkommende fram, slik at andre kan inspireres. Det er ogs\u00e5 lov \u00e5 nominere seg selv. Frist: 1. oktober. Tidligere vinnere i Sandvika inkluderer blant annet Elisabeth Engum (for sin praksis med omvendt undervisning), Magnus H. Sandberg (for sin bruk av spillet Asassin's Creed 2) og prosjektet Br\u00e5k i Odda, som fikk reise til Lisboa og presentere prosjektet med stort hell (se bilde). Prisvinnere i Sandvika vil nomineres til Microsofts Partners in Learning Global Forum. Det deles ogs\u00e5 ut iPader til vinnere av kategorien for beste bruk av l\u00e6ringsplatform. F\u00f8lgende kriterier vil v\u00e6re viktige for juryen: * Nyskapende og innovativ bruk av IKT. Kreativ anvendelse av programvare, verkt\u00f8y og web 2.0-teknologi * Elevengasjement: gode eksempler der elevene planlegger og deltar i egen l\u00e6ring ved hjelp av IKT. * Overf\u00f8rbarhet/samarbeid med andre skoler/virksomheter: undervisningsopplegg og ideer som enkelt kan tas i bruk av andre l\u00e6rere. Kontakt J\u00f8rund H\u00f8ie Skaug for mer informasjon, eller g\u00e5 direkte til skjema for \u00e5 nominere kandidater.", "title": "Vi s\u00f8ker kreative IKT-pedagoger som fortjener en pris"},
{"date": "12. september 2012", "content": "I 2013 feirer vi 100-\u00e5rsjubileet for allmenn stemmerett og i 2014 er det 200-\u00e5rsjubileum for grunnloven v\u00e5r. I den anledning har vi p\u00e5 Senter for IKT i utdanningen f\u00e5tt i oppdrag av Kunnskapsdepartementet \u00e5 utvikle et nettsted som retter seg mot barnehager og den 13-\u00e5rige oppl\u00e6ringen. Nettstedet skal bidra til \u00e5 utvide barn og unges kunnskap om demokratiet og demokratiets institusjoner og inspirere til demokratisk deltakelse. Innholdet skal bidra til \u00e5 forklare, utdype og reflektere over sentrale temaer som blant annet likestilling rettferdighet menneskerettigheter medvirkning 17.mai ... med flere Vi har avtale om samarbeid med blant annet Stortinget, Eidsvoll 1814, Store norske leksikon, Utdanningsdirektoratet, Kulturr\u00e5det, Nasjonalbiblioteket, Arkivverket, stemmerettsjubileet (Barne- og likestillingsdepartementet), NRK skole, TV2 skole, Google Art Project samt historikere og historiestudenter ved Universitetet i Oslo. Bli med \u00e5 pr\u00f8ve ut nettstedet Nettstedet lanseres i mars 2013, og for \u00e5 kvalitetssikre innholdet trenger vi pilotskoler som kan hjelpe oss med \u00e5 pr\u00f8ve ut nettsidens ressurser og oppgaver. Utpr\u00f8ving vil foreg\u00e5 i perioden fra november 2012 til januar 2013. I pilotperioden \u00f8nsker vi at alle niv\u00e5er i grunnoppl\u00e6ringen skal v\u00e6re representert. Vi oppfordrer derfor l\u00e6rere og klasser p\u00e5 alle niv\u00e5er \u2013 fra 1. klasse til videreg\u00e5ende oppl\u00e6ring \u2013 til \u00e5 melde sin interesse. Ressursen er spesielt tilpasset for bruk i fagene norsk religion og etikk samfunnsfag historie L\u00e6rere som \u00f8nsker \u00e5 delta b\u00f8r undervise i minst ett av disse fagene. De som melder seg vil f\u00e5 veiledning i bruk av nettstedet samt konkrete innspill p\u00e5 hva vi \u00f8nsker tilbakemeldinger p\u00e5. Vi vil gjerne ha en tilbakemelding innen 25. september p\u00e5 om dette samarbeidet kan v\u00e6re av interesse for din skole eller din klasse. Oppdatering : Det er gledelig nok mange l\u00e6rere som \u00f8nsker \u00e5 delta. Det er fortsatt \u00e5pent for \u00e5 melde interesse, og vi oppfordrer spesielt l\u00e6rere p\u00e5 mellomtrinnet (5. til 7. klasse) til \u00e5 ta kontakt. Kontakt Dersom du vil melde din interesse eller har sp\u00f8rsm\u00e5l, er det bare \u00e5 ta kontakt med redakt\u00f8r Raymond Karlsen (959 18 298, raymond.karlsen@iktsenteret.no ). Foto: Kommunal- og regionaldepartementet med Creative Commons-lisens .", "title": "Vi s\u00f8ker pilotl\u00e6rere"},
{"date": "07. september 2012", "content": "Ledig plass p\u00e5 spennende kontaktseminar for ungdomstrinn - vgo l\u00e6rere i Praha Det nasjonale eTwinning-teamet i Tsjekkia arrangerer kontaktseminar for l\u00e6rere p\u00e5 ungdomstrinnet og i videreg\u00e5ende oppl\u00e6ring. Seminaret arrangeres den 18. - 20.oktober i Praha. M\u00e5let er faglig p\u00e5fyll, erfaringsdeling og en prosjektpartner for samarbeid dette skole\u00e5ret. Plassen egner seg spesielt godt for l\u00e6rere som skal starte opp med det nye valgfaget Internasjonalt samarbeid. Deltaker f\u00e5r dekket flyreise og konferanseopphold. Dersom det er behov for vikar, m\u00e5 skolen selv organisere dette. S\u00f8knadsfrist : 14.9.2012. Du finner skjema for s\u00f8knad her: http://iktsenteret.no/aktuelt/etwinning-arbeids-og-kontaktseminarer-2012...", "title": "Kontaktseminar i Praha i oktober"},
{"date": "07. september 2012", "content": "Framtidas skule og framtidas l\u00e6rar var tema d\u00e5 36 tilsette i Kommunenes Sentralforbund fekk ei grundig innf\u00f8ring i utviklinga i sektoren hos Senter for IKT i utdanninga. - Samtidig fekk dei gjeste \u201dRom for l\u00e6ring\", \u00a0eit eksempel p\u00e5 framtidas l\u00e6ringsarena. Moglegheiter og utfordringar vi m\u00f8ter framover stod i fokus, fortel \u00d8ystein Nilsen som er prosjektleiar for Rom for l\u00e6ring. Knytt til senteret sitt hovudkontor i Troms\u00f8 er det etablert eit moderne l\u00e6ringsrom som eit eksempel p\u00e5 design av l\u00e6ringsarenaer med fokus p\u00e5 teknologi. Romma blir nytta av senteret sine ulike prosjekt og aktivitetar som ein arena for \u00e5 teste og utvikle bruk av IKT i undervisninga. M\u00e5lsetjingane med etableringa er \u00e5 utvikle spreiingsberre eksempel p\u00e5 bruk IKT i undervisninga og kommunikasjonsl\u00f8ysingar som gir meirverdi til barnehagar, skular og dei som utdannar l\u00e6rarar. I tillegg skal verksemda knytt til romma hjelpe til \u00e5 etablere nettverk mellom ulike akt\u00f8rar i utdanningsektoren med IKT som utgangspunkt. Kontakt oss om du vil gjeste Rom for l\u00e6ring for uttesting av digitale ressursar og utvikling av undervisningsopplegg.", "title": "Fokus p\u00e5 framtidas l\u00e6ringsarena"},
{"date": "07. september 2012", "content": "Har du gjennomf\u00f8rt eller er i sluttfasen av et godt prosjekt, b\u00f8r du s\u00f8ke om nasjonalt kvalitetsmerke og f\u00e5 mulighet til \u00e5 g\u00e5 videre. Hvert \u00e5r konkurrerer gode eTwinning-prosjekter om gjeve priser. Nominerte prosjektgrunnleggere inviteres til den store \u00e5rlige konferansen. I 2013 holdes konferansen i Lisboa i mars. Dersom du deltar i et prosjekt som er avsluttet eller g\u00e5r mot slutte i 2012, kan du s\u00f8ke om nasjonalt kvalitetsmerke. Dette gj\u00f8res p\u00e5 skjema som du har tilgang til fra Prosjektinformasjonen p\u00e5 ditt Skrivebord.\u00a0 Den nasjonale koordinatoren valger s\u00e5 ut de beste prosjektene for europeisk kvalitetsmerke. Dersom du er en av disse, kan du s\u00f8ke om deltakelse i den store konkurransen. Frist for dette er 1.10.2012. Sp\u00f8rsm\u00e5l kan rettes til lkg@iktsenteret og tdm@iktsenteret.no -", "title": "Gode prosjekter i europeisk konkurranse"},
{"date": "07. september 2012", "content": "Den skolen som har registrert flest nye prosjekter i 2012, vil motta invitasjon til \u00e5 sende 2 l\u00e6rere til \u00e5rskonferansen i 2013 2012 blir et godt eTwinning\u00e5r. Det er allerede registrert like mange nye l\u00e6rere som i hele 2011, og antall nye prosjekter har \u00f8kt tilsvarende. Mange l\u00e6rere har startet opp med det nye valgfaget Internasjonale kontakter og registrert prosjekter. Vi \u00f8nsker \u00e5 oppmuntre skolene til \u00e5 f\u00e5 flere aktive l\u00e6rere involvert i internasjonale prosjekter og danne lokale eTwinning-team. Lisboa er forel\u00f8pig reisem\u00e5l for neste \u00e5rs store eTwinning-konferanse. Vi sendet hvert \u00e5r l\u00e6rere til dette arrangementet og vil i 2013 invitere 2 stykker fra den skolen som har registrert flest nye eTwinning-prosjekt i l\u00f8pet av 2012. Konferansen vil gi mulighet til kompetanseheving, erfaringsdeling og partners\u00f8k i hyggelige omgivelser. Vi dekker flyreise og konferanseopphold. Eventuelle behov for vikar m\u00e5 organiseres av den enkelte skole. Skolen med flest nystartede prosjekt i 2012 plukkes ut sist i desember. Sp\u00f8rsm\u00e5l kan rettes til lkg@iktsenteret og tdm@iktsenteret.no", "title": "Invitasjon til neste \u00e5rskonferanse i Lisboa"},
{"date": "04. september 2012", "content": "Ved skolestart passerte p\u00e5loggingssystemet Feide 500.000 brukere i grunnoppl\u00e6ringa. Tungen p\u00e5 vektsk\u00e5len var 588 elever ved fem skoler i Stranda kommune p\u00e5 Sunnm\u00f8re. - Vi er str\u00e5lende forn\u00f8yd med \u00e5 ha f\u00e5tt en halv million Feide-brukere. N\u00e5 er det s\u00e5 mange at de andre kommunene ogs\u00e5 vil f\u00f8lge etter, sier Eva Mj\u00f8vik ved Senter for IKT i utdanningen i Oslo. Det er IKT-senteret som har ansvar for utrulling av Feide i skolene. Ut med papirarkivene IKT-leder Eldar Gj\u00e6rde i Stranda kommune er ikke i tvil om at Feide har h\u00f8y nytteverdi: - Det er et stort pluss \u00e5 ha en felles p\u00e5logging som gir elevene sikker tilgang til alle digitale ressurser. Feide f\u00f8lger elevene fra de starter i 1. klasse til de g\u00e5r ut av skolen, sier han. - Som en slags bonus har Feide ogs\u00e5 tvunget skolene til \u00e5 rydde opp i sine gamle administrative systemer. N\u00e5 gjenst\u00e5r bare \u00e5 velge hvilke digitale undervisningstjenester vi skal legge inn i Feide. Jeg regner med at det blir en viss samkj\u00f8ring, sier Gj\u00e6rde. Hopp ned fra gjerdet! - Feide har lenge slitt med typisk h\u00f8na og egget-problematikk. Mens kommunene ventet p\u00e5 gode, digitale tjenester, ventet tjenesteleverand\u00f8rene p\u00e5 at kommunene skulle ta Feide i bruk, sier avdelingsdirekt\u00f8r Eva Mj\u00f8vik ved Senter for IKT i utdanningen. - Med 500 000 Feide-brukere, er det ikke lenger noen grunn til \u00e5 sitte p\u00e5 gjerdet! N\u00e5 fins det b\u00e5de mange gode pedagogiske tjenester, og velfungerende tekniske l\u00f8sninger for sm\u00e5 og store kommuner, forteller Mj\u00f8vik. Sikrere, enklere, sparer tid Feide er Kunnskapsdepartementets l\u00f8sning for sikker identifisering i utdanningssektoren. Med Feide (Felles Elektronisk IDEntitet) f\u00e5r elevene individuelle brukernavn og passord som kan \u00e5pne alle digitale tjenester p\u00e5 skolen. Fordi det er enklere, kan b\u00e5de undervisningstimen starte uten forsinkelser og l\u00e6rerne f\u00e5 bedre oversikt. Feide ivaretar persondatasikkerheten. Brukerdata blir automatisk overf\u00f8rt til nye registre slik at skoleadministrasjonen slipper \u00e5 taste inn samme data flere ganger. Feide har passert milep\u00e6len Siden starten har Senter for IKT i utdanningen drevet omfattende opplysningsarbeid med eget Feide-nettsted, seminarer, videokonferanser og individuell veiledning for interesserte skoleeiere, skoleledere, l\u00e6rere og IKT-folk. - Det var tungt \u00e5 \"selge inn\" Feide s\u00e5 lenge bare 5-6 sm\u00e5 kommuner brukte det. I dag ser vi resultatene av et langt og m\u00f8ysommelig arbeid. Med 500 000 brukere har Feide f\u00e5tt en kritisk masse som raskt vil vokse seg st\u00f8rre, sier Eva Mj\u00f8vik. - Takk Stranda! Figuren over viser utviklingen i antall Feide-brukere i grunnoppl\u00e6ringen fra 2007 til i dag. I 2007 var Giske kommune i M\u00f8re og Romsdal den eneste i Feide med 1248 Feide-brukere, n\u00e5 har en annen kommune i fylket hjulpet IKT-senteret \u00e5 n\u00e5 enda en viktig milep\u00e6l.", "title": "Feide feirer en halv million"},
{"date": "31. august 2012", "content": "Da kunnskapsminister Kristin Halvorsen fikk telefon fra VG nylig, henviste hun journalisten blant annet til oss p\u00e5 IKT-senteret fordi en del av v\u00e5r jobb er nettop \u00e5 veilede skoler og barnehager i sp\u00f8rsm\u00e5l om hvordan de skal bruke  IKT. Senteret har 60 ansatte som arbeider med kartlegging, forskning og formidling om IKT for l\u00e6rere som g\u00e5r seg vill i den digitale l\u00e6remiddeljungelen. - Vi ser absolutt et behov for mer veiledning mot l\u00e6rerne og det er et arbeid Senter for IKT i utdanningen f\u00f8lger opp. Jeg tror det er et stort behov kunnskap om IKT til bruk i fagene. L\u00e6rere bruker selv i stor grad IKT til for- og etterarbeid, problemet er \u00e5 tilstrekkelig integrere det i fagene, sier kommunikasjonssjef i Senter for IKT i utdanningen, Vibeke Kl\u00f8vstad til VG Nett. Her kan du lese hele saken.", "title": "Stort behov for kunnskap om \u00e5 bruke IKT i utdanningen"},
{"date": "31. august 2012", "content": "Kunnskapsminister Kristin Halvorsen \u00e5pnet  Nordnorsk Skolekonferanse 2012. Med m\u00e5l om gj\u00f8re skolen  mer praktisk og variert i alle fag, satses det p\u00e5 entrepren\u00f8rskap i skolen. - Vi vet det er mange skoler som trenger kompetanse og vi skal veilede skolene i forskjellige metoder. Vi inkluderer entrepren\u00f8rskap i veiledninger for l\u00e6rere og en digital ressursbank er under utvikling der du kan finne inspirasjon og l\u00e6re hvordan du kan g\u00e5 frem. Vi er med dette p\u00e5 tilbudssiden slik at skolene ikke trenger finne opp kruttet hver for seg \u2013 i denne portalen samler vi gode eksempler og undervisningsopplegg, sa Halvorsen. Pedent.no er et samarbeidsprosjekt mellom Utdanningsdirektoratet og Senter for IKT i utdanningen for \u00e5 tilgjengeliggj\u00f8re ressurser i pedagogisk entrepren\u00f8rskap. Gjennom bruken av entrepren\u00f8rielle metoder skal skole og samfunn knyttes tettere sammen, og bidra til \u00f8kt tverrfaglighet, nye l\u00e6ringsarenaer, samt bidra til at elevene utvikler evne til nyskapning og innovasjon. Foto: Ungt Entrepren\u00f8rskap", "title": "Ressursbank for entrepren\u00f8rskap i skolen"},
{"date": "30. august 2012", "content": "Nordisk arbeidsseminar i Helsinki for l\u00e6rere i restaurant- og matfaget. Denne uken samles 28 l\u00e6rere for \u00e5 starte opp samarbeidsprosjekt rundt nordisk mat og mattradisjoner. Det er kokkel\u00e6rer og fagl\u00e6rer i morsm\u00e5l som sammen med elevene skal gjennomf\u00f8re prosjektet ved den enkelte skole. De nordiske st\u00f8ttetjenestene for eTwinning arrangerer hvert \u00e5r et arbeidsseminar hvor nordisk spr\u00e5k og kulturforst\u00e5else er i semtrum. Tema varierer etter det enkelte \u00e5rs m\u00e5lgruppe. I 2011 var f\u00f8rskolel\u00e6rere i fokus. Arbeidsseminaret startet med en kreativ ice breaking-aktivitet, gaffelkunst. Seminaret avsluttes l\u00f8rdag 1.september. M\u00e5let er at alle deltakere reiser hjem med et registrert eTwinning-prosjekt i kofferten og eget prosjektrom klart for videre planlegging og samarbeid.", "title": "Nordisk arbeidsseminar i Helsinki."},
{"date": "21. august 2012", "content": "I 2013 feirer vi 100-\u00e5rsjubileet for allmenn stemmerett og i 2014 er det 200-\u00e5rsjubileum for grunnloven v\u00e5r. I den anledning har vi p\u00e5 Senter for IKT i utdanningen f\u00e5tt i oppdrag av Kunnskapsdepartementet \u00e5 utvikle et nettsted som retter seg mot barnehager og den 13-\u00e5rige oppl\u00e6ringen. Oppdatering: Mange barnehager har lyst til \u00e5 v\u00e6re med p\u00e5 dette og vi har n\u00e5 alle de pilotbarnehagene vi trenger. Takk skal dere ha! Om prosjektet Nettstedet skal bidra til \u00e5 utvide barn og unges kunnskap om demokratiet og demokratiets institusjoner og inspirere til demokratisk deltakelse. Innholdet skal bidra til \u00e5 forklare, utdype og reflektere over sentrale temaer som blant annet likestilling, rettferdighet, menneskerettigheter, medvirkning og 17.mai. Vi har avtale om samarbeid med Stortinget, Eidsvoll 1814, Store norske leksikon, Utdanningsdirektoratet, Kulturr\u00e5det, Nasjonalbiblioteket, Arkivverket, stemmerettsjubileet (Barne- og likestillingsdepartementet), NRK skole ,TV2 skole, Google Art Project samt historikere og historiestudenter ved Universitetet i Oslo. Bli med \u00e5 pr\u00f8ve ut nettstedet Nettstedet lanseres mars 2013, og for \u00e5 kvalitetssikre innhold rettet mot barnehagen trenger vi pilotbarnehager som kan hjelpe oss med \u00e5 pr\u00f8ve ut nettsidens ressurser og oppgaver. Utpr\u00f8ving vil foreg\u00e5 over to uker i l\u00f8pet av november 2012. De som melder seg vil f\u00e5 veiledning i bruk av nettstedet samt konkrete innspill p\u00e5 hva vi \u00f8nsker tilbakemeldinger p\u00e5. Vi vil gjerne ha en tilbakemelding innen 12. september om dette samarbeidet kan v\u00e6re av interesse for din barnehage. Dersom dere har noen sp\u00f8rsm\u00e5l er det bare \u00e5 ta kontakt med prosjektleder Susanne Koch (913 45 516, skk@iktsenteret.no ). Foto: Ed Yourdon med Creative Commons-lisens p\u00e5 Flickr.", "title": "Vi s\u00f8ker pilotbarnehager"},
{"date": "20. august 2012", "content": "Ved skolestart f\u00e5r 50 skoler med 8000 elever Feide-p\u00e5logging i M\u00f8re og Romsdal. I femten \u00e5r har 13 kommuner i M\u00f8re og Romsdal drevet skolefaglig og IKT-teknisk kommunesamarbeid. I fjor iverksatte de prosjektet IKT ORKid\u00e9 - Skolel\u00f8ftet for \u00e5 im\u00f8tekomme de skjerpete kravene til databruk i skolen. Etter \u00e5 ha modernisert datasystemene innf\u00f8rer de n\u00e5 universal Feide-p\u00e5logging i de resterende tolv av de 13 kommunene. - Kommunene har om lag 50 skoler med 8000 elever og 4000 datamaskiner, forteller prosjektleder Tore Lien, som ogs\u00e5 er IKT-veileder for skolene i Sunndal kommune. Raskere og enklere - Hvorfor er universal p\u00e5logging s\u00e5 viktig? - Skolene f\u00e5r stadig flere IKT-tjenester. Det er tungvint \u00e5 logge seg p\u00e5 med forskjellige brukernavn og passord. Feide er b\u00e5de enklere, raskere og sikrere. Administrativt sparer det en masse tid, forteller Lien. Med den nye l\u00f8sningen kan kommunene raskt klargj\u00f8re PC-er for utrulling; tidligere kunne de klargj\u00f8re 5 til 10 PC-er i l\u00f8pet av en arbeidsdag, men n\u00e5 kan de h\u00e5ndtere 100 om dagen. Visma, AD og Feide Prosjektet startet med innf\u00f8ring av et nytt fagsystem for personopplysninger (Visma Oppvekst Skole) i alle kommunene. Deretter fikk elevene samme AD-struktur (Microsoft Active Directory) som l\u00e6rerne hadde fra f\u00f8r. Slik kan alle logge seg p\u00e5 det samme datanettet og dra nytte av felles servere, bredb\u00e5ndslinjer, skrivere og annet utstyr. Til slutt var det duket for delprosjektet Skolel\u00f8ftet - Feide i de tolv kommunene. - Vi brukte mye tid p\u00e5 \u00e5 velge leverand\u00f8r til Feide-l\u00f8sningen, sier Lien. Etter en anbudsrunde valgte de Identum i Bergen. De begynte arbeidet i slutten av mai og det meste var ferdig f\u00f8r sommerferien. S\u00e5 snart kommunene er klare i august, kommer de siste bitene p\u00e5 plass. Identum drifter Identum leverer pakkel\u00f8sningen eFeide som 90 kommuner n\u00e5 har tatt i bruk. - Kommunene slipper \u00e5 forholde seg til den tekniske delen av Feide, forteller Eric Lithun hos Identum. - De trenger verken nye PC-er, servere, eller databaser. Vi drifter tjenesten fra v\u00e5re egne servere. S\u00e5 snart kommunene gir oss fjerntilgang, putter vi p\u00e5 plass noen tekniske tannhjul og tar oss av resten. Vi kan levere veldig raskt, sier han. - P\u00e5 forh\u00e5nd gir vi kommunene en sjekkliste som forteller hva de m\u00e5 gj\u00f8re, og utkast til s\u00f8knader og viktige adresser, forteller Lithun. - Det viktigste de kan gj\u00f8re, er \u00e5 s\u00f8rge for fullstendige og korrekte elevdata. Hvis skolekontoret tar en snarvei for \u00e5 f\u00e5 elever med G-nummer eller ufullstendig navn inn i systemet, kan ikke systemet opprette brukerkonto, sier han. eFeide oppretter automatisk brukere i AD. Dermed blir brukernavn og passord til skolens nettverk ogs\u00e5 Feide-navn og passord til l\u00e6ringsplattform og andre skoletjenester. N\u00e5r elever bytter passord i AD, byttes det ogs\u00e5 i Feide. For \u00e5 dempe presset p\u00e5 IKT-avdelingen, kan l\u00e6rerne bytte passord for sine elever. Samarbeid gir gevinst Gjennom samarbeidet har de tolv kommunene Aver\u00f8y, Aure, Gjemnes, Halsa, Kristiansund, Rindal, Sm\u00f8la, Sunndal, Surnadal og Tingvoll p\u00e5 Nordm\u00f8re, samt Nesset og Fr\u00e6na kommune i Romsdal, utf\u00f8rt en jobb de ellers m\u00e5tte ha gjort p\u00e5 egen h\u00e5nd.\u00a0 Fellesskapet gir dem ogs\u00e5 kunnskap om nye, nyttige IKT-tjenester: - De fleste er i gang med LMS p\u00e5 felles Fronter-installasjon, men alle vil nok ikke bli med p\u00e5 alt. Kommunesamarbeidet er jo basert p\u00e5 frivillighet, sier prosjektleder Tore Lien.", "title": "Digitalt skolel\u00f8ft med Feide"},
{"date": "14. august 2012", "content": "Music Delta er klar med Feide-p\u00e5logging til sin tjeneste; et komplett nettbasert system for musikkundervisning i grunnskolen. Der kan elevene blant annet bes\u00f8ke en virtuell, tegnet verden hvor de kan utforske og oppdage musikk. Tjenesten inneholder artikler, musikk og applikasjoner innen alle musikk-genre. I Music Delta f\u00e5r elevene jobbe interaktivt med spillende noter, artister og orkestre p\u00e5 scener i alle genre. De kan ogs\u00e5 remikse, komponere, l\u00e6re noter og synge med. Musik Delta krever ikke en egen installasjon, den er 100 % nettbasert. Tjenesten er lisensbasert, men Music Delta lar deg pr\u00f8ve fritt i 30 dager.", "title": "Komplett musikkundervisning for grunnskolen"},
{"date": "14. august 2012", "content": "Arbeidsseminar med tema kunst, historie, litteratur og milj\u00f8vern for l\u00e6rere i hele grunnutdanningen. 27. - 29.september arrangerer nasjonal st\u00f8ttetjeneste for eTwinning i Ungarn et arbeidsseminar for deltakere fra alle de 32 deltakende landene. M\u00e5lgruppe er alle l\u00e6rere i grunnutdanningen (sm\u00e5skole - videreg\u00e5ende). Arbeidsspr\u00e5k er engelsk p\u00e5 konferansen. Seminaret vil ha fokus p\u00e5 informasjon om eTwinning, oppl\u00e6ring i bruk av portalen og verkt\u00f8yene, samt hjelp til \u00e5 finne en prosjektpartner. S\u00f8knadsfrist var onsdag 22.8.2012 . Plassen ble besatt raskt. Nye seminarplasser utlyses jevnlig. F\u00f8lg med! Flyreise og konferanseopphold dekkes. Eventuell vikar m\u00e5 dekkes/ organiseres av skolen. S\u00f8knad og eventuelle sp\u00f8rsm\u00e5l kan rettes til lkg@iktsenteret.no eller 90522914.", "title": "Arbeidsseminar i Budapest sist i september"},
{"date": "09. august 2012", "content": "800 000 elever og 80 000 l\u00e6rere starter n\u00e5 et nytt skole\u00e5r. For mange vil dette skole\u00e5ret bringe med seg viktige endringer. De nye valgfagene, antallet elever og l\u00e6rer\u00e5rsverk p\u00e5 ulike trinn og mye annet spennende finner du i Kunnskapsdepartementet sitt ferske faktaark som er tilgjengelig p\u00e5 nett her . Her finner du ogs\u00e5 detaljer om den virtuelle matematikkskolen som vi p\u00e5 senter for IKT i utdanningen jobber med. Fakta om den virtuelle matematikkskolen Mellom 25 og 30 prosent av elevene p\u00e5 ungdomstrinnet f\u00e5r karakteren 1 eller 2 til avgangspr\u00f8ven i matematikk i 10. klasse, og det er fortsatt for f\u00e5 som velger realfaglig fordyping i videreg\u00e5ende oppl\u00e6ring. Denne utviklingen \u00f8nsker Kunnskapsdepartementet \u00e5 snu, og ett virkemiddel er \u00e5 pr\u00f8ve ut et virtuelt skoletilbud i matematikk p\u00e5 ungdomstrinnet. Den virtuelle matematikkskolen skal v\u00e6re et supplement til undervisningen elevene f\u00e5r i skolen. Det legges dermed opp til en kombinasjon av online og \u201coffline\u201d l\u00e6ring og undervisning. Bruk av pedagogiske elementer i den virtuelle matematikkskolen kan utgj\u00f8re st\u00f8rre eller mindre deler av elevens samlede matematikkundervisning, og bruken kan v\u00e6re b\u00e5de elev- og l\u00e6rerinitiert. I tillegg kan eleven arbeide med matematikk b\u00e5de p\u00e5 og utenfor skolen. Illustrasjonsfoto fra v\u00e5rt bildearkiv.", "title": "Variert og praktisk skolehverdag"},
{"date": "07. august 2012", "content": "Flere medier skriver i dag om en familie der b\u00e5de store og sm\u00e5 utnytter seg av mulighetene med nettbrett, og Barbro Hardersen ved senteret er intervjuet om hvorfor akkurat nettbrett er s\u00e5 popul\u00e6re. \u2013 Nettbrett er unike fordi barn ikke trenger \u00e5 beherske tastatur eller mus for \u00e5 ta mediet i bruk. Jeg skj\u00f8nner godt at det er appellerende for barn, og den umiddelbare responsen barna f\u00e5r i bruk f\u00f8rer gjerne til ytterligere utforsking. I barnehagen skal barn introduseres til bokstaver og matte, men de skal ogs\u00e5 f\u00e5 erfaringer som skal v\u00e6re med p\u00e5 \u00e5 utvikle barnas digitale kompetanse. P\u00e5 et nettbrett kan alt dette kombineres. Ved \u00e5 leke p\u00e5 nettbrett sammen f\u00e5r barna viktig sosial trening, de opplever ting sammen, viser hverandre, l\u00e6rer bort og venter p\u00e5 tur, sier forsker og f\u00f8rskolel\u00e6rer Barbro Hardersen. Les hele saken i Familieverden eller Aftenbladet .", "title": "Sm\u00e5barn leker og l\u00e6rer med nettbrett"},
{"date": "06. juli 2012", "content": "23 000 eksamenskandidater brukte for aller f\u00f8rste gang Feide-p\u00e5logging for \u00e5 ta IKT-baserte eksamener. Feide er utdanningssektorens egen l\u00f8sning for sikker innlogging p\u00e5 digitale systemer. - Etter grundig testing anbefalte vi alle v\u00e5re skoler om \u00e5 bruke Feide ved \u00e5rets eleveksamener, forteller J\u00f8rund \u00c5rdal som er Feide-kontakt i Sogn og Fjordane fylkeskommune. - Feide sparte masse tid - Det er merkelig at ikke flere brukte Feide - de skulle bare visst hvor mye tid det sparte, sier J\u00f8rund \u00c5rdal. - I eksamenslokalet fungerte Feide-p\u00e5loggingen prikkfritt. Hver morgen sparte vi masse tid. Etter at kandidatene hadde f\u00e5tt autentisering via Feide, kunne vi straks legge inn dagspassord, forteller han. 23 000 kandidater brukte Feide til \u00e5 logge seg inn p\u00e5 Utdanningsdirektoratets digitale eksamenssystem (PGS) i mai. - Det utgjorde en tredjedel av de omlag 70 000 kandidatene ved skoler som b\u00e5de har Feide og har \u00e5pnet for Feide-innlogging i pr\u00f8vesystemet \u00a0PGS, forteller teknisk leder Snorre L\u00f8v\u00e5s ved IKT-senteret for utdanning. Ytterligere 58 000 eksamenskandidater kom fra skoler som har mulighet til \u00e5 benytte Feide, men ikke \u00e5pnet for bruk p\u00e5 eksamenssystemet. 58 000 kandidater kom fra skoler som enn\u00e5 ikke har tatt Feide i bruk. Sogn og Fjordane og Trondheim p\u00e5 topp I videreg\u00e5ende skole kom de fleste Feide-p\u00e5loggerne ved v\u00e5rens eksamen fra Sogn og Fjordane, med 3692 kandidater. Rogaland fylkeskommune fulgte hakk i h\u00e6l med 3488, og deretter Troms fylkeskommune med 2527. - Det er kanskje ikke s\u00e5 rart at vi hadde den h\u00f8yeste Feide-p\u00e5loggingen, sier IKT-sjef Bj\u00f8rn Normann S\u00f8rensen i Sogn og Fjordane fylkeskommune. - Vi satser mye p\u00e5 skolene og er to \u00e5r p\u00e5 rad k\u00e5ret til landets beste e-fylkeskommune. I august begynner to av v\u00e5re videreg\u00e5ende skoler \u00e5 teste nettbrett med Feide-p\u00e5logging, forteller Normann S\u00f8rensen. Snorre L\u00f8v\u00e5s unders\u00f8kte ogs\u00e5 hvilke kommuner som hadde de fleste Feide-p\u00e5loggerne for grunnskolen. - Trondheim kommune toppet listen med nesten 1475 kandidater, Bergen med 380 og Drammen med 324, forteller han. Elever hadde feil f\u00f8dselsnummer Etter eksamensavviklingen har Senter for IKT i utdanningen bedt skolene om \u00e5 rapportere eventuelle problemer: - Noen sm\u00e5feil har det v\u00e6rt, blant annet opplevde vi at elever som var registrert med feil f\u00f8dselsnummer, ikke ble koblet opp til pr\u00f8vesystemet, sier L\u00f8v\u00e5s. Noen elever opplevde at Feide-knappen p\u00e5 p\u00e5loggingssiden tilsynelatende var defekt. - Det skyldtes at skolen ikke hadde \u00e5pnet opp for Feide-p\u00e5logging til PGS. sier L\u00f8v\u00e5s og legger til: - \u00a0Vi oppfordrer skoleeiere om \u00e5 \u00e5pne for Feide-innlogging i pr\u00f8vesystemet til neste runde med eksamensgjennomf\u00f8ringer. Feide p\u00e5 nasjonale pr\u00f8ver? - Vi vet enn\u00e5 ikke om pr\u00f8vesystemet til h\u00f8stens nasjonale pr\u00f8ver er klart for Feide. Det finnes nemlig flere ulike pr\u00f8vesystemer, og vi er usikre p\u00e5 status hos noen av disse. Vi vil umiddelbart starte en dialog med Utdanningsdirektoratet om dette. Forh\u00e5pentligvis rekker vi sammen \u00e5 f\u00e5 de siste brikkene p\u00e5 plass f\u00f8r f\u00f8rste elektroniske pr\u00f8ve i midten av september, forteller L\u00f8v\u00e5s. Ved eksamen v\u00e5ren 2013 kan skolene imidlertid bruke samme eksamenssystem som i mai i \u00e5r. - Da er vi ganske sikre p\u00e5 at mange flere vil bruke Feide.", "title": "Feide besto eksamen"},
{"date": "06. juli 2012", "content": "Unders\u00f8kelsen som blant annet viser at de yngste barna er aktive mediebrukere, har skapt diskusjon og debatt. Nedenfor f\u00f8lger noen av oppslagene. Unders\u00f8kelsen \u201dSm\u00e5barnas digitale univers\u201d har skapt flere medieoppslag. Den f\u00f8rste unders\u00f8kelsen i sitt slag skaper diskusjoner om hvilken rolle IKT skal ha i barnehagen. Her et eksempel i Aftenposten . Reportasje i radioprogrammet Kulturnytt om interaktive b\u00f8ker, lesing og l\u00e6ring finner du som i morgensendingen 05.07.2012 kl 16.30 Diskusjonen om det pedagogisk potensiale i interaktive medier, hvordan barnas utvikling stimuleres, og fare for avhengighet fortsetter, og kan h\u00f8res som podkast i morgensendingen 05.07.2012. Her finner du ogs\u00e5 programmene som podkast. Dagsrevyen hadde ogs\u00e5 en sak den 2. juli. Du finner innslaget litt ut i sendingen, ca etter 19.40 minutter. Unders\u00f8kelsen \u201dSm\u00e5barnas digitale univers\u201d kan du bestille eller laste ned gratis.", "title": "I vinden!"},
{"date": "04. juli 2012", "content": "- Det gj\u00f8r 475.172 andre personer her i landet! Med Feide kan brukere innenfor utdanningssektoren logge seg p\u00e5 ulike digitale tjenester med samme brukernavn og passord. Som Felles Elektronisk Identitet (Feide)-bruker registrerer du deg bare \u00e9n gang; p\u00e5 ditt universitet, h\u00f8gskole, kommune, fylkeskommune eller private skole. Basert p\u00e5 kommunens opplysninger om elever og ansatte i skolen lages en elektronisk identitet - en Feide-identitet. Denne identiteten kan elever og ansatte bruke til \u00e5 legitimere seg overfor ulike digitale tjenester, nettsteder, portaler, bibliotek og andre tjenester som er beregnet for utdanningssektoren. Feide-identiteten muliggj\u00f8r samtidig \u00f8kt kvalitet p\u00e5 tjenester gjennom personifisering av tjenestene.\u00a0 \u2028\u2028Hvem du er og hvilken rolle du har i skolen, bestemmer hva du f\u00e5r tilgang til: Elever, l\u00e6rere, rektorer og foresatte har ulike roller og har dermed forskjellige rettigheter. For at dette skal virke p\u00e5 tvers av alle grunnskoler, videreg\u00e5ende skoler, h\u00f8gskoler og universiteter, m\u00e5 den tjenesten som utf\u00f8rer selve p\u00e5loggingen (Feide), kunne stole p\u00e5 at opplysningene fra hver enkelt institusjon er riktige og oppdaterte. En ryddig identitetsforvaltning m\u00e5 derfor v\u00e6re p\u00e5 plass hos skoleeiere som skal innf\u00f8re Feide. De to nyeste Feide-kommunene er begge fra M\u00f8re og Romsdal fylke: Gjemnes kommune - Trygt \u00e5 leve, godt \u00e5 bo - ligger p\u00e5 Nordm\u00f8re, i grenselandet mellom kyst og innland. Kommunen har en langstrakt kystlinje langs fjordarmene Kvernesfjorden, Batnfjorden og Tingvollfjorden. E-39 g\u00e5r gjennom kommunen og gj\u00f8r at Gjemnes er sentralt plassert midt i nordfylket mellom byene Kristiansund og Molde. Kristiansund kommune - I medvind uansett v\u00e6r - ligger ut mot havet p\u00e5 en rekke \u00f8yer med et totalt\u00a0areal p\u00e5\u00a087 km\u00b2. Den fikk offisiell bystatus den 29. juni 1742 under navnet Christianssund. Kommunen har blitt kjent verden over takket v\u00e6re\u00a0 Ole Gunnar Solskj\u00e6r. Du kan til en hver tid f\u00f8lge med p\u00e5 hvilke kommuner som bruker feide p\u00e5 dette kartet.", "title": "Bruker du Feide?"},
{"date": "04. juli 2012", "content": "Creaza har sett at mobile enheter er p\u00e5 full fart inn i skolen, og har \u00f8nsket \u00e5 tilby skolene nettbrett-versjon av sine verkt\u00f8y. Tegneserieverkt\u00f8yet Cartoonist finnes n\u00e5 b\u00e5de p\u00e5 web og er tilgjengelig som app i iTunes Store. Ved \u00e5 logge p\u00e5 med sin Feide-konto, vil elevene kunne jobbe og gjenfinne sitt arbeid uavhengig av om de bruker Cartoonist p\u00e5 iPad eller via web p\u00e5 en datamaskin. Applikasjonen vil ogs\u00e5 kunne brukes i frakoplet modus, og distribueres via iTunes App Store. Creaza var en av de som fikk midler fra Senter for IKT i utdanningen til innovativ bruk av Feide. Creaza har blant annet brukt midlene til \u00e5 videreutvikle l\u00e6rerens funksjonalitet i sitt produkt. L\u00e6rerrollen i Creaza er videreutviklet, slik at l\u00e6reren for eksempel kan starte et arbeid, og fordele spesifikke oppgaver til elevene. Denne funksjonaliteten vil finnes i Creaza sin Portal fra h\u00f8sten 2012 og vil inneb\u00e6re blant annet: L\u00e6reren f\u00e5r en ny inngang til Creaza. Fra denne inngangen vil l\u00e6reren oppleve at Creaza er mer tilpasset den rollen l\u00e6reren \u00f8nsker \u00e5 ha. L\u00e6reren vil finne veiledningsmateriale, eksempler p\u00e5 undervisningsopplegg og ulike \u201dtemplates\u201d for \u00e5 starte et prosjekt L\u00e6reren kan starte et prosjekt fra en \u201dtemplate\u201d eller fra et selvvalgt univers og tildele en oppgave til en eller flere elever. Elevene vil da ved sin innlogging se et prosjekt tildelt fra en l\u00e6rer som de kan fortsette p\u00e5 og gjennomf\u00f8re/fullf\u00f8re Et eksempel er da at en l\u00e6rer kan starte p\u00e5 en tegneserie som 30 ulike elever kan fullf\u00f8re og dermed skape 30 ulike produkter. Det er mulighet for samarbeid om produkter. B\u00e5de mellom elev-elev og l\u00e6rer-elev. Det er mulighet for samarbeid en-til-en og en-til-mange.", "title": "Verdens f\u00f8rste app med Feide-p\u00e5logging utviklet"},
{"date": "22. juni 2012", "content": "Rapporten \u00abHorizon Report K-12 Edition\u00bb unders\u00f8ker hvilken virkning ny teknologi kan ha p\u00e5 undervisning og l\u00e6ring i grunnskolen og videreg\u00e5ende oppl\u00e6ring.  Betydningen av kunnskap om digitale medier blir stadig st\u00f8rre. \u00abHorizon Report K-12 Edition\u00bb identifiserer og beskriver nye teknologier som kan ha stor innvirkning de neste fem \u00e5rene i skolen. I rapporten omtales seks nye teknologier som er egnet for utdanning, samt viktige trender og utfordringer som vil p\u00e5virke utdanningen de kommende \u00e5rene.I rapporten fremheves det blant annet at skolene oftere bruker nettbasert l\u00e6ring, noe som utl\u00f8ser nye samarbeidsformer og b\u00e5de endrer m\u00e5ten l\u00e6ring organiseres p\u00e5 og elevene sine digitale ferdigheter. Dessuten understrekes det at det er et \u00f8kende antall skoler som har \u00e5pnet for at elevene kan ta med seg digitale medier som nettbrett og mobil teknologi hjemmefra, slik at\u00a0 skolene kan bruke mindre penger p\u00e5 teknologi og samtidig \u00f8ke kompetansen p\u00e5 digitale medier. Last ned \u00abHorizon Report K-12 Edition\u00bb her Rapporten er produsert av New Media Consortium , et internasjonalt fellesskap av eksperter i pedagogisk teknologi. Skolerapporten kom ut for fjerde \u00e5r p\u00e5 rad som del av serien fra Horizon-prosjektet. Serien inkluderer rapporter for grunnskoleutdanning, videreg\u00e5ende oppl\u00e6ring og h\u00f8yere utdanning.", "title": "Ny teknologi i skolen"},
{"date": "15. juni 2012", "content": "Barn og unge er storbrukarar av dataspel, og elskar \u00e5 l\u00f8yse komplekse problemstillingar i kompliserte og tidkrevjande spel. Gode dataspel kan seiast \u00e5 vere basert p\u00e5 god l\u00e6ringsteori. Men korleis kan skulen ta i bruk spel med l\u00e6ring som m\u00e5l? Dataspel, l\u00e6ringsstrategiar og motivasjon Dataspel er storindustri, og spelindustrien er oppteken av forteneste. Konsoll- og nettbaserte spel blir stadig lengre i tid, og set store krav til ferdigheiter og l\u00e6ring. M\u00e5lgruppa er ungdom og unge vaksne, og i mediene er det tidvis mykje fokus p\u00e5 at unge - spesielt gutar - bruker s\u00e5 mykje tid p\u00e5 dataspel at det g\u00e5r ut over skulearbeid og samv\u00e6r med familie og venner. Forskaren James Paul Gee peikar p\u00e5 dette som eit paradoks, og meiner at skulen taper p\u00e5 \u00e5 ikkje vere utfordrande og spennande nok for elevane, noko som f\u00f8rer til at mange finn utfordringane sine utanfor skulen. For \u00e5 kome gjennom eit spel som Assasins Creed 2 eller gjere det bra i World of Warcraft, m\u00e5 ein stadig tileigne deg ny kunnskap og nye ferdigheiter som ein l\u00f8pande f\u00e5r bruk for \u00e5 kome seg vidare i spelet. Elever som knapt kan namnet p\u00e5 to grunnstoff i den periodiske tabellen, kan gjerne namn og eigenskapar p\u00e5 mange hundre spelkarakterar, v\u00e5pen, verkty med meir fordi dei har behov for \u00e5 kunne dette for \u00e5 kome vidare til neste niv\u00e5 i spelet, kunnskapen dei tileignar seg blir dermed relevant for dei. Vidare f\u00e5r spelarar godtgjersle, anten ved \u00e5 n\u00e5 eit nytt niv\u00e5 i spelet, f\u00e5 eit spelobjekt, kome gjennom (\u201drunde\u201d) spelet eller gjennom status hos medspelarar. Vurderinga er umiddelbar og l\u00f8pande, og skjer som ein del av l\u00e6ringsl\u00f8pet, ikkje som ein avsluttande test, lausriven fr\u00e5 l\u00e6ringa, som vi kjenner litt for godt fr\u00e5 skulen. Spelforum I Senter for IKT i utdanninga er vi interesserte i \u00e5 sj\u00e5 meir p\u00e5 korleis dataspel kan brukast i skulen, for eksempel ved \u00e5 bruke s\u00e5kalla kommersielle speltitlar. Vi inviterte derfor nyleg spelinteresserte for \u00e5 samle erfaringar, idear og synspunkt p\u00e5 omr\u00e5det dataspel og l\u00e6ring. Vi h\u00e5per \u00e5 fortsetje initiativet med fleire m\u00f8te eller seminar seinare. L\u00e6ringsaktivitetar rundt spelet, eller spelaktiviteten i sentrum for l\u00e6ringa? Magnus Sandberg fr\u00e5 Stovner vidareg\u00e5ande skule i Oslo har hatt fleire prosjekt der han bruker kommersielle spel i blant anna historieundervisning. Han gav eksempel fr\u00e5 eit renessanseprosjekt der Assassins Creed\u00a0 2 blei brukt som kjerne i eit st\u00f8rre opplegg, kor elvane produserte ein wiki med utgangspunkt i spelopplevingar og utdjuping av funn og erfaringar i ei rekkje andre kjelder. Sandberg har ogs\u00e5 brukt Minecraft i historie, kor elevane laga modellar av mellomalderbygningar og skreiv historisk rundt desse bygningane i ein wiki. Vidare har han som m\u00e5l at den viktigaste l\u00e6ringa skal skje i spela, f\u00f8rebels blir spelinga ein del av eit meir tradisjonelt l\u00e6ringsopplegg med f\u00f8rebuingar og etterarbeid. Han pr\u00f8ver derfor no \u00e5 finne eit spel der sj\u00f8lve spelaktiviteten blir sett i sentrum for l\u00e6ringa, og planlegg \u00e5 pr\u00f8ve det vesle og enkle spelet Sleep is death for \u00e5 lage historier i norsktimane. \u00c5 programmere eller \u00e5 bli programmert - fr\u00e5 konsument til produsent I Sleep is death programmerer spelarane sj\u00f8lv kva som skjer i historia. N\u00e5r alt vi foretek oss p\u00e5 nett har med programmering \u00e5 gjere (blant anna personretta marknadsf\u00f8ring p\u00e5 nett), er det i f\u00f8lgje \u00d8ystein Imsen fr\u00e5 PedSmia essensielt at vi l\u00e6rer ungdom - og vaksne - \u00e5 programmere sj\u00f8lv, for \u00e5 forst\u00e5 mekanismane som ligg som premissar for dei digitale liva v\u00e5re Dataspel er interaktive forteljingar, som anten er line\u00e6re eller ikkje-line\u00e6re. P\u00e5 same m\u00e5te som elevane m\u00e5 skrive litteratur for \u00e5 forst\u00e5 litteratur, meiner Imsen at dei m\u00e5 l\u00e6re \u00e5 skrive dataspel for \u00e5 f\u00e5 ei djup forst\u00e5ing av dataspel. Saman med Microsoft inviterer PedSmia elevar fr\u00e5 7.-9. trinn i haust til cup i programmeringsverktyet KODU . Gode spel = leik = l\u00e6ring Erik Hoftun fr\u00e5 utviklarselskapet Snowcastle som st\u00e5r bak appen Hogworld var oppteken av at spelutviklarar kan gje viktige impulsar til skulen. Hoftun meiner at spel er det motsette av \u00e5 simulere, og at ein gjennom \u00e5 bruke spel kan destillere r\u00f8ynda, snarare enn \u00e5 simulere han. I presentasjonen sin sa Hoftun vidare at spel er motiverande og kan gi tilpassa utfordringar og dermed unng\u00e5 \u00e5 bli keisame eller uoverkomelege. Tradisjonelle l\u00e6ringsspel fungerer ofte som \u201dtran med sjokoladetrekk\u201d. Dagens barn og unge er vant til det ypparste av interaktiv l\u00e6ring gjennom dataspel, og forventar \u00e5 m\u00f8te dette ogs\u00e5 i skulen. Br\u00e5k i Odda-prosjektet blei ogs\u00e5 presentert. Les om prosjektet i ei tidlegare sak p\u00e5 iktsenteret.no .", "title": "Dataspel, leik og l\u00e6ring"},
{"date": "05. juni 2012", "content": "Kunnskapsminister Kristin Halvorsen vedtok ig\u00e5r ny forskrift om rammeplan for barnehagel\u00e6rerutdanning. Barnehagel\u00e6rerutdanningen vil erstatte dagens f\u00f8rskolel\u00e6rerutdanning. Lene Karin Wiberg er seniorr\u00e5dgiver ved Senter for IKT i utdanningen, og mener det er sv\u00e6rt positivt at det etter h\u00f8ringsrunden er kommet inn to nye momenter om digitale ferdigheter. Disse mener senteret\u00a0 er sentrale for en framtidsrettet barnehagel\u00e6rerutdanning. Det ene viktige momentet er at studentene skal ha kunnskap om barnas tidlige digitale ferdigheter, p\u00e5 lik linje med gryende spr\u00e5klige ferdigheter og regneferdigheter. Det betyr at man har tatt inn over seg at digitale ferdigheter er en av de fem grunnleggende ferdighetene barna skal opp\u00f8ve gjennom hele utdanningsl\u00f8pet. Det andre viktige momentet er det presiseres at barnets utvikling av digitale kompetanse er et element i barnets allsidige utvikling. Ved \u00e5 integrere disse momentene anerkjennes den digitale verden som en viktig del av barnekulturen og sm\u00e5barnas hverdag. Ved \u00e5 bevisstgj\u00f8re og styrke barnehagepersonellets kunnskap om barnas digitale barndom vil\u00a0 man i barnehagene i st\u00f8rre grad vektlegge det \u00e5 veilede og motivere til utforsking av digitale enheter som ressurser i lek og l\u00e6ring. Lene Karin Wiberg er imidlertid spent p\u00e5 om institusjonene \"leser rammeplanen med IKT-brillene p\u00e5\". -Vi h\u00e5per for studentenes del at utdanningsinstitusjonene ser behovet for \u00e5 utnytte og integrere kunnskap om digitale ferdigheter, slik\u00a0 at studentene f\u00e5r pr\u00f8vd seg p\u00e5 ulike former for digital praksis i l\u00f8pet av utdanningen. Senteret bist\u00e5r gjerne institusjonene i utvikling av gode undervisningsopplegg i sentrale tema, -s\u00e5 ta kontakt, oppfordrer Wiberg avslutningsvis. Departementets pressemelding med lenke til forskriften, merknader og underordna nasjonale retningslinjer finner du her.", "title": "Digitale ferdigheter i den nye l\u00e6rerutdanningen for barnehage"},
{"date": "25. mai 2012", "content": "G\u00e5 p\u00e5 en kulturell vandring langs Akerselva og f\u00e5 informasjon p\u00e5 mobiltelefonen din via QR-koder. Se Borrehallen, slik den var for mer enn 1000 \u00e5r siden ved hjelp av videokameraet p\u00e5 smarttelefonen din. Utforsk kulturminner akkurat der du er med Riksantikvarens app for kulturminnes\u00f8k. Dette er bare tre av mange undervisningsrelevante mobile l\u00f8sninger fra norsk kultursektor. Her er tre av de spennende prosjektene som ble lagt frem p\u00e5 Kulturr\u00e5dets konferanse Morgendagen er mobil i forrige uke. Det er mange spennende prosjekter og glitrende formidlere som arbeider med mobil teknologi i museumssektoren. Kultur- og naturreise Kultur- og naturreise er et samarbeidsprosjekt mellom to departementer, fire direktorater, frivillige kulturarbeidere, kommuner og fylker, museer og arkiver og andre institusjoner. M\u00e5let er \u00e5 gj\u00f8re digitalisert kulturarv og naturinformasjon tilgjengelig for mobile brukere. I 2012 og 2013 er tre omr\u00e5der valgt ut som piloter: Dovre , Akerselva, B\u00f8-Sauherad . Denne videoen gir en fin, kort presentasjon av prosjektet. Kulturminnes\u00f8k Riksantikvarens kulturminnes\u00f8k gir tilgang til informasjon om \u00a0140 000 kulturminner i hele landet. Snart lanserer de en app, som du kan bruke til \u00e5 finne informasjon om et kulturminne du aldri har sett f\u00f8r eller finne ut hvilke kulturminner som finnes i omr\u00e5det der du er akkurat n\u00e5. Virtuell vikinggrav Gunnar Liest\u00f8l fra Institutt for medier og kommunikasjon p\u00e5 Universitetet i Oslo har utviklet teknologi som ogs\u00e5 baserer seg p\u00e5 utvidet virkelighet. Ved hjelp av en smart-telefon eller et nettbrett, tester de omvisning i Forum i Roma, der du kan se bygningene slik de en gang var. Her hjemme kan du bes\u00f8ke Borre i Vestfold og se vikingehallen i all sin glans og gravhaugen, slik den var f\u00f8r den ble utgravd. Se ogs\u00e5 dette verkt\u00f8yet presentert i denne videoen . Se ogs\u00e5 programmet for konferansen med lenke til flere presentasjoner.", "title": "Museer bruker mobil for l\u00e6ring"},
{"date": "14. mai 2012", "content": "Digitale l\u00e6ringsplattformer (LMS) er et viktig verkt\u00f8y i skolehverdagen til de fleste elever. Det er derfor bekymringsfullt n\u00e5r en ny rapport konkluderer med at de mest brukte l\u00e6ringsplattformene i grunnskolen er langt fra tilgjengelige for alle. Det betyr at mange elever, men ogs\u00e5 l\u00e6rere og foreldre med ulike funksjonsnedsettelser, i beste fall vil ha store problemer med \u00e5 benytte seg av l\u00e6ringsplattformene. Om rapporten Det er det svenske firmaet Funka Nu som p\u00e5 oppdrag fra Norges Blindeforbund og med finansiering fra Utdanningsdirektoratet har gjennomf\u00f8rt en gransking av universell utforming i digitale l\u00e6ringsplattformer i grunnskolen. Fronter, itslearning og PedIT er vurdert av Funka Nus eksperter. LMSene er ogs\u00e5 blitt brukertestet av grunnskoleelever med og uten funksjonsnedsettelser, og av deres foreldre. Rapporten viser at ingen av l\u00e6ringsplattformene er universelt utformet. LMSene oppfyller f\u00f8rst og fremst ikke krav i internasjonale retningslinjer for tilgjengelig webinnhold (WCAG 2.0). Dette skaper store problemer for enkelte brukere som er avhengige av hjelpemidler n\u00e5r de benytter internett, for eksempel leselist for synshemmede. Den manglende universelle utformingen f\u00f8rer til at disse brukerne blir utestengt fra noe av funksjonaliteten i l\u00e6ringsplattformene. Men de st\u00f8rste problemene, som ogs\u00e5 rammer flest brukere, er knyttet til lite intuitive brukergrensesnitt. Dette kan v\u00e6re d\u00e5rlige menystrukturer, vanskeligheter med \u00e5 finne ulike funksjoner og problemer med \u00e5 fylle ut skjemaer. Problemet i et n\u00f8tteskall Norges Blindeforbund, som er bestiller av oppdraget, omtaler resultatet som nedsl\u00e5ende. Blindeforbundet sier videre at d\u00e5rlig tilgjengelighet f\u00f8rer til at barn som i utgangspunktet sliter i skolen, m\u00f8ter hindringer som gj\u00f8r skolehverdagen enda vanskeligere. Dette gjelder barn med synshemninger, men ogs\u00e5 barn med dysleksi, bevegelseshemninger eller kognitiv funksjonsnedsettelse. LMSene blir i \u00f8kende grad en viktig arena for hjem-skole-samarbeid. Foresatte med ulike former for funksjonsnedsettelser f\u00e5r problemer med \u00e5 f\u00f8lge opp egne barn n\u00e5r l\u00e6ringsplattformene ikke er tilgjengelige. Hva b\u00f8r leverand\u00f8rer og skoleeiere gj\u00f8re? Senter for IKT i utdanningen har i oppdrag fra Kunnskapsdepartementet \u00e5 spre kunnskap om og oppfordre til universell utforming av IKT i grunnoppl\u00e6ringen. Senteret mener det er viktig at leverand\u00f8rer av l\u00e6ringsplattformer tar til seg resultatene i rapporten og viser vilje til endring i sine produkter og utviklingsprosesser. Skoleeiere har ogs\u00e5 et ansvar som bestillere av l\u00e6ringsplattformer og b\u00f8r stille krav til at IKT-l\u00f8sninger skal v\u00e6re universelt utformet, slik at de kan brukes av flest mulig. Blindeforbundets LMS-rapport finner du her: https://www.blindeforbundet.no/internett/nyheter/RapportLMSProsjekt2011_...", "title": "Nedsl\u00e5ende rapport om tilgjengelighet i l\u00e6ringsplattformer"},
{"date": "04. mai 2012", "content": "Undervisningsopplegget Du bestemmer er n\u00e5 oversatt til urdu, somali og arabisk. N\u00e5 kan du laste ned Du bestemmer -heftene p\u00e5 urdu , somali og arabisk . Mange elever i norsk skole har andre morsm\u00e5l enn norsk, spesielt gjelder dette elever i Osloskolen. Tall fra Utdanningsetaten i Oslo viser at omkring 8400 elever har urdu, arabisk eller somali som morsm\u00e5l. Monitor 2011 viser at forskjeller i elevers digitale kompetanse blant annet kan relateres til kulturell kapital og spr\u00e5k hjemme. Forskning viser at nest etter skolen, har foreldre en sv\u00e6rt viktig rolle n\u00e5r det gjelder \u00e5 bidra til at elever blir gode og trygge nettbrukere. For at foresatte og andre voksne ansvarspersoner skal kunne gi barn og unge den kunnskapen de trenger p\u00e5 dette feltet, er det n\u00f8dvendig at de selv er velinformert og reflekterte rundt temaene nettvett, personvern og digitale medier. Det foreligger derimot lite informasjon om disse viktige temaene for minoritetsspr\u00e5klige i Norge, og dette \u00f8nsker Du bestemmer \u00e5 gj\u00f8re noe med. Forskning viser at for at barn og unge skal bli gode og trygge nettbrukere, er det n\u00f8dvendig med veiledning og st\u00f8tte fra voksenpersoner i deres omgivelser. En unders\u00f8kelse fra Medietilsynet ( Barn og digitale medier, Medietilsynet 2010 ) viser at den kilden barn aller helst vil ha informasjon om nettvett fra, er skolen (55%), tett etterfulgt av mor (49%) og far (48%). Den samme unders\u00f8kelsen viser ogs\u00e5 at skolen er en sv\u00e6rt viktig kilde for elevenes utvikling av godt nettvett. 56% av elevene oppgir \u00e5 ha l\u00e6rt om nettvett nettopp p\u00e5 skolen, etterfulgt av mor (44%) og far (41%). Det er alts\u00e5 ikke f\u00f8rst og fremst medelever, venner og likesinnede elevene foretrekker informasjon fra, men voksne ansvarspersoner i n\u00e6rheten. Du bestemmer er et gratis undervisningsopplegg for elever p\u00e5 mellomtrinnet, ungdomstrinnet og videreg\u00e5ende. Tanken bak prosjektet er \u00e5 bidra til at elever utvikler et reflektert og bevisst forhold til de aktivitetene de bedriver p\u00e5 nett og mobil. Du bestemmer \u00f8nsker at elever selv skal gj\u00f8re seg opp egne meninger, ha respekt for andre og inneha nok kunnskap til \u00e5 kunne ta kontroll over egne personopplysninger, samtidig som de har det g\u00f8y p\u00e5 internett. Du bestemmer har utviklet en del materiell i form av brosjyrer, filmer og en nettside, med ulike temaer knyttet til nettvett og digital d\u00f8mmekraft. Heftene byr p\u00e5 faktainformasjon, eksempler fra virkeligheten og diskusjonsoppgaver til hvert tema. P\u00e5 nettsidene finnes det flere temaer, flere oppgaver, samt mange filmer og videoer til nedlastning. Siden oppstarten i 2007, er det sendt ut i overkant av 530 000 Du bestemmer-hefter. Du bestemmer er et samarbeid mellom Datatilsynet , Teknologir\u00e5det og Senter for IKT i utdanningen . Kontakt prosjektleder Karoline T\u00f8mte for mer informasjon.", "title": "Les om nettvett og personvern p\u00e5 urdu, somali og arabisk"},
{"date": "30. april 2012", "content": "Senteret utvikler et eget nettsted for stemmerettsjubileet i 2013 og grunnlovsjubileet i 2014 og \u00f8nsker l\u00e6rere til en arbeidsgruppe som skal r\u00e5dgi senteret, slik at nettstedet f\u00e5r h\u00f8y kvalitet. Foto: Hebedesign (cc-lisensiert p\u00e5 Flickr) Nettstedet skal kobles til kompetansem\u00e5l for fagene RLE, samfunnsfag, historie og norsk. Relevante temaer er demokrati og samfunnsstrukturer, menneskerettigheter, ytrings- og religionsfrihet, likestilling, integrering og diskriminering, makt og styring samt elevmedvirkning. Den f\u00f8rste av to samlinger i arbeidsgruppen foreg\u00e5r i september i Oslo. Senteret dekker reiseutgifter. Hvem \u00f8nsker vi i arbeidsgruppen? L\u00e6rere fra ulike trinn i grunnoppl\u00e6ringen, fra 1. klasse til og med videreg\u00e5ende skole. Barnehage vil dekkes p\u00e5 annen m\u00e5te. L\u00e6rere som underviser i samfunnsfag, RLE, historie og norsk. L\u00e6rere som har erfaring med eller entusiasme for l\u00e6ring og formidling p\u00e5 nett. Hva skal gj\u00f8res? Vurdere fagstoff p\u00e5 nett, s\u00e6rlig fra v\u00e5re samarbeidspartnere NRK Skole, TV2 Skole, Store Norske Leksikon, Stortinget, Eidsvoll 1814. Gi r\u00e5d om og gjennomf\u00f8re tilpasning av fagstoff til ulike alderstrinn. Gi r\u00e5d om og bidra til \u00e5 sette sammen l\u00e6ringsforl\u00f8p best\u00e5ende av ulikt nettbasert fagstoff, med kobling til kompetansem\u00e5l. Hvordan skal arbeidsgruppen fungere? Deltagere sitter i gruppen ett \u00e5r av gangen. Vi planlegger to dagssamlinger, i tillegg kommer noe for- og etterarbeid. Oppdraget l\u00f8nnes ikke, men vi dekker vikarmidler for skolen i forbindelse med samlinger, samt reise og opphold p\u00e5 samlingene. Ta kontakt med J\u00f8rund H\u00f8ie Skaug for mer informasjon om arbeidsgruppen og l\u00e6ringsressursen. Les mer om prosjektet her .", "title": "Invitasjon til l\u00e6rere i RLE, samfunnsfag, historie og norsk"},
{"date": "25. april 2012", "content": "Kriteriene er utviklet for \u00e5 kunne st\u00f8tte l\u00e6rere og andre som vurderer hvordan ulike digitale l\u00e6ringsressursers egner seg i ulik pedagogisk sammenheng. Kriteriene skisserer ogs\u00e5 anbefalinger og krav som er aktuelle for utviklere og innkj\u00f8pere av digitale l\u00e6remidler og l\u00e6ringsressurser. Kriteriene best\u00e5r av to hoveddeler, en som tar for seg de pedagogiske mulighetene og en som beskriver tekniske krav og anbefalinger ved vurdering og kj\u00f8p av digitale l\u00e6remidler og ressurser. Det er viktig \u00e5 merke seg at ikke alle krav og anbefalinger er like relevante for alle ressurser. Dette er vurderinger som m\u00e5 tas i betraktninger i hvert enkelt tilfelle. Kvalitetskriteriene som lanseres her en oppdatert og videreutviklet versjon av utgivelsen som kom april 2010. Ny versjon av kvalitetskriterier er tilgjengelig b\u00e5de p\u00e5 nett og i trykt versjon. Her finner du v\u00e5r nye versjon .", "title": "Kvalitetskriterier for digitale l\u00e6ringsressurser"},
{"date": "25. april 2012", "content": "Norske l\u00e6rere i Mat- og restaurantfaget inviteres til et arbeidsseminar i Helsinki Den 30. august til 1. sepember 2012 m\u00f8tes l\u00e6rere fra hele Norden i Helsinki. Hvert \u00e5r arrangerer eTwinning et nordisk arbeidsseminar med fokus p\u00e5 nordisk spr\u00e5k- og kulturforst\u00e5else. I \u00e5r er temaet Nordiske mattradisjoner. Vi \u00f8nsker \u00e5 kombinere spr\u00e5k og mat-og restaurantfaget ved \u00e5 invitere en norskl\u00e6rer og en l\u00e6rer i kokkefaget fra hver skole. Arbeidsspr\u00e5k er skandinavisk. Programmet vil presenteres i endelig versjon i l\u00f8pet av mai og vil inneholde en blanding av informasjon om og oppl\u00e6ring i bruk av eTwinning som portal og arbeidsverkt\u00f8y, faglig p\u00e5fyll, handson-aktiviteter, bruk av ulike digitale medier og sosialt samv\u00e6r med nettverksbygging. S\u00f8knadsfrist er 01.06.2012 Sp\u00f8rsm\u00e5l kan rettes til Lisbeth K Gregersen 90522914 - lkg@iktsenteret.no eller Torbj\u00f8rn D Moe 92042909 - tdm@iktsenteret.no S\u00f8knadsskjema finner du her .", "title": "Invitasjon til l\u00e6rere i Mat- og restaurantfaget"},
{"date": "25. april 2012", "content": "Prosjektet \u201dBr\u00e5k i Odda\u201d var ein av prisvinnarane fr\u00e5 delogbruk-konferansen p\u00e5 Sandvika vgs i fjor. Premien var ein tur til Lisboa for \u00e5 representere Noreg i Microsofts Partners in Learning European Forum, der 81 vinnarar fr\u00e5 heile Europa deltok med ulike IKT-baserte prosjekt. No har Br\u00e5k g\u00e5tt vidare til verdsfinale i Athen i November. Br\u00e5k vann prisen som 1. runnerup i klassa Extended Learning Beyond the Classroom . Mykje l\u00e6ring har hendt utanfor klasserommet, fyrst og fremst ved at elevar p\u00e5 ungdomstrinnet har framf\u00f8rt rockel\u00e5tar og eigenproduserte tekstar p\u00e5 det \u00e5rlege litteratursymposiet i Odda. Men ogs\u00e5 ved \u00e5 bruke sosiale medier (utanom skuletida) som arena for skriving. Ein videopresentasjon av prosessen finst her . - Elevane skreiv sv\u00e6rt mange tekstar om temaet br\u00e5k gjennom ei gruppe vi oppretta p\u00e5 Facebook. P\u00e5 denne m\u00e5ten flytte vi l\u00e6ringsarenaen over p\u00e5 jente- og guteromma, fortel l\u00e6rar Kari-Anne Kvestad Kr\u00e5kevik (i midten p\u00e5 biletet). Ho deltok p\u00e5 arrangementet i Lisboa saman med rektor Sven Olaf Brekke (til h\u00f8gre p\u00e5 biletet). Br\u00e5k er designa og tilrettelagt av musikkpedagog Lage Thune Myrberget og gjennomf\u00f8rd p\u00e5 Odda Ungdomskole i samarbeid med l\u00e6rarar i engelsk, norsk og musikk. Elevane har brukt RockBand p\u00e5 ein spelkonsoll for \u00e5 \u00f8ve inn coverl\u00e5tar, og hadde forfattar Harald Rosenl\u00f8w Eeg som ein videomentor p\u00e5 YouTube i samband med at dei skreiv eigne refleksjonar. Til slutt blei tekstar og bandkunnskapar sette saman til ei festframsyning p\u00e5 litteratursymposiet. Senter for IKT i utdanninga er representert i juryen p\u00e5 delogbruk-konferansen, og gratulerer Odda Ungdomsskole og Thune Myrberget med innsatsen, og \u00f8nskjer lukke til p\u00e5 Partners in Learning World Forum i Athen. Eksempelet Br\u00e5k viser at smart teknologibruk og utradisjonelle val kan fungere sv\u00e6rt godt i skulen. Men ogs\u00e5 at det er viktig \u00e5 dele og formidle gode prosjekt som finst i skule-Noreg.\u00a0 Du kan m\u00f8te vinnarane og h\u00f8yre meir om Br\u00e5k p\u00e5 NKUL i Trondheim.", "title": "Br\u00e5k i Odda, Lisboa \u2013 og Athen"},
{"date": "24. april 2012", "content": "Forslag til hvordan eTwinning kan brukes i valgfaget 'Internasjonalt samarbeid'. Se eksempler p\u00e5 ulike tema og forslag til gjennomf\u00f8ring. I faget\u00a0Internasjonalt samarbeid legges det opp til at elever skal etablere kontakt med ungdommer i andre land og samarbeide om tema knyttet til\u00a0\u00a0kultur\u00a0og\u00a0levem\u00e5te. Det presiseres i utkast til l\u00e6replan i faget at det m\u00e5 velges\u00a0hensiktsmessige kommunikasjonsformer. eTwinning har som m\u00e5lsetting \u00e5 styrke og utvikle nettverksbygging mellom elever og l\u00e6rere i Europa, og vil nettopp derfor v\u00e6re en godt egnet plattform for et samarbeid mellom skoler i ulike land. L\u00e6rere som har registrert seg p\u00e5 eTwinning portalen vil kunne s\u00f8ke etter samarbeidspartnere i 33 land i Europa og f\u00e5 tilgang p\u00e5 ulike nettbaserte samarbeidsverkt\u00f8y for \u00e5 planlegge og gjennomf\u00f8re felles skoleprosjekter.\u00a0 Hjelp til registrering og til \u00e5 komme i gang med eTwinning kan man f\u00e5 fra sin lokale eTwinning ambassad\u00f8r , eller ved \u00e5 se p\u00e5 eTwinning veiledningsvideoer publisert p\u00e5 YouTube. I denne veiledninga presenteres tre eksempler p\u00e5 konkrete prosjektid\u00e9er der eTwinning kan brukes som en plattform for samarbeidet. Alle eksemplene er forankret i l\u00e6ringsm\u00e5l for faget\u00a0Internasjonalt samarbeid, og tar utg.pkt. i at involverte l\u00e6rere allerede er registrert p\u00e5 eTwinning portalen og har funnet en aktuell partner for sitt samarbeid Forslag til hvordan du kan jobbe med eTwinning i flere fag og temaer finner du ved lenkene under. Huset mitt - med fransk som arbeidsspr\u00e5k \u00c5 leve i Norden - et opplegg som fremmer \u00f8kt spr\u00e5k- og kulturforst\u00e5else You, me and the others; that's us! - sammenlign, vurder og presenter kulturforskjeller gjennom bruk av hensiktsmessig kommunikasjonsteknologi Folder med en kort introduksjon til forslagene over samt forslag til prosjektpakker i eTwinning-portalen som ogs\u00e5 kan tilpasses og brukes i det nye valgfaget.", "title": "eTwinning i ungdomsskolens nye valgfag"},
{"date": "20. april 2012", "content": "Senter for IKT i utdanningen innbyr til konkurranse i forbindelse med utformingen av et nettsted til digital l\u00e6ring for demokrati og deltakelse. Kunnskapsdepartementet (KD) har gitt senteret i oppgave \u00e5 utvikle nettstedet i anledning stemmerettsjubileet 2013 og grunnlovsjubileet 2014. Anbudskonkurransen ligger n\u00e5 ute p\u00e5 Doffin. De to jubileene vil bli et omfattende arrangement for b\u00e5de Storting og offentlige myndigheter. Skoler og barnehager har en sentral plass i denne sammenheng. M\u00e5lgruppene for l\u00e6ringsressursen er barnehager, grunnskoler og videreg\u00e5ende oppl\u00e6ring. Nettstedet skal tas i bruk fra og med mars 2013. Utviklingsoppdraget skal utvikle og pilotere en ferdig l\u00f8sning f\u00f8r dette. Nettstedet skal engasjere og involvere barn og unge og bidra til \u00e5 utvide barn og unges kunnskap om demokratiet og demokratiets institusjoner og vitalisere deres bevissthet p\u00e5 omr\u00e5det. Diskusjonsforum og kommentarfelt blir derfor naturlige deler av nettstedet. Innholdet i ressursen skal bidra til \u00e5 forklare, utdype og reflektere over sentrale begreper som demokrati og deltakelse, menneskerettigheter, likestilling, rettferdighet, ytringsfrihet, integrering, makt og styring. Demokratiets institusjoner og de historiske hendelser som har st\u00e5tt sentralt i utviklingen av demokratiet i Norge, er sentrale temaer. Materialet m\u00e5 knyttes opp mot rammeplanen for barnehagene, og mot de aktuelle l\u00e6ringsm\u00e5l for skolen \u2013 innenfor fag som norsk, samfunnsfag, historie og RLE. Foto: Monsieur J. (Creative Commonns-lisens p\u00e5 Flickr).", "title": "Anbudskonkurranse for utforming av nettsted til digital l\u00e6ring for demokrati og deltakelse"},
{"date": "19. april 2012", "content": "Barna i Kv\u00e6rnerdalen barnehage vant senterets navnekonkurranse. Senterert har laget kompetansepakke for barnehagene. Kompetansepakken handler om nettvett og smart bruk av nettet og retter seg mot b\u00e5de barna, de pedagogisk ansatte og\u00a0 foreldrene. Fortellerfiguren i komptansepakken er en superetterforsker og skal hete Lurifaks. - Det er fordi han lurer p\u00e5 dataen om alt mulig. Han lurer p\u00e5 alt! fortalte barna p\u00e5 Generatoren i Kv\u00e6rnerdalen barnehage. I konkurranse med andre innsendte forslag skilte Lurifaks seg ut som et godt navn p\u00e5 superetterforskeren som skal hjelpe norske barnehager til \u00e5 bli smarte p\u00e5 nett funnet. Det var assistent Brita Veitsle som utfordret barna med senterets navnekonkurranse. - Barna ble fort ivrige, og da spurte jeg om vi skulle sende det inn, og kanskje vinne premien. Veitsle forteller at de ofte arbeider med IKT i grupper, der de pr\u00f8ver ut spill, tegner, og \u00f8ver p\u00e5 \u00e5 bruke utstyret. - Mange av barna utfordres av \u00e5 bruke mus, de klarer ikke b\u00e5de \u00e5 styre og \u00e5 trykke samtidig. Vi ser at det handler ikke om alder n\u00e5r de f\u00f8rst klarer det, det handler om \u00f8velse, og at de har pr\u00f8vd seg mange ganger, sier Veitsle. Veitsle forteller at hun er relativt ny i databruk. \u2013 Jeg var helt blank og jeg kj\u00f8pte meg data etter at jeg begynte \u00e5 jobbe her, ellers hadde jeg ikke hatt det, sier hun. - En ting er \u00e5 v\u00e6re i forkant av barna, en annen er at vi bruker den her til \u00e5 kommunisere med barna, bestille mat, og vi f\u00e5r jo beskjeder fra lederen og kommunen. N\u00e5 synes jeg ikke det er s\u00e5 vanskelig, smiler hun. Teamleder Stein Are Sellevoll\u2013Klubbenes bekrefter at barnehagen ser mange muligheter med \u00e5 bruke IKT i barnehagen. \u2013 Men vi skulle \u00f8nske det var flere programmer som er selvl\u00e6rende, slik at vi ikke trenger bruke s\u00e5 mye tid p\u00e5 forberedelser, sier han.\u00a0N\u00e5r senteret stiller opp for \u00e5 overlevere premien - et nettbrett - f\u00e5r barna pakke opp premien. Mange forteller at de har en slik hjemme, og at de har tegnet p\u00e5 den. \u2013 I barnehagen bruker vi nett sammen med barna mest til \u00e5 finne filmsnutter, bilder og kanskje historier, forteller teamleder. - Snart skal vi begynne \u00e5 blogge her p\u00e5 huset ogs\u00e5, s\u00e5 vi gleder oss ekstra til kompetansepakken om Superetterforskerne kommer. Dessuten kan vi n\u00e5, takket v\u00e6re barna,\u00a0 lese om Lurifaks p\u00e5 splitter nytt nettbrett! avslutter han.", "title": "Vant senterets navnekonkurranse med Lurifaks"},
{"date": "12. april 2012", "content": "Det er stor prestisje og anerkjennelse av redaksjonens arbeid at UHR n\u00e5 har oppjustert tidsskriftet Nordic Journal of Digital Literacy til vitenskapelig niv\u00e5 2. Nordic Journal of Digital Literacy er en vitenskapelig publiseringskanal i form av en periodika, som siden 2010 utkommer kvartalsvis som en ren elektronisk, open access publikasjon.\u00a0 Publikasjonen er en videref\u00f8ring av tidsskriftet Digital kompetanse som utkom i papirutgave fra 2006-2009. Det er i dag ingen andre tidsskrift i kategorien pedagogikk og utdanning med tilh\u00f8righet i Norge eller Skandinavia som ligger p\u00e5 dette niv\u00e5et. Vitenskapelige kanaler er tidsskrift, serier og forlag som er vurdert til \u00e5 oppfylle kriterier gitt av UHR (Universitets- og h\u00f8gskoler\u00e5det), og har en viktig rolle for forskningsformidling. UHR deler de vitenskapelige kanalene i to grupper, henholdsvis ordin\u00e6re publiseringskanaler (niv\u00e5 1), og kanaler med h\u00f8yest internasjonal prestisje (niv\u00e5 2). Denne inndelingen benyttes i Kunnskapsdepartementets finansieringsmodell for forskningsinstitusjoner. Publisering av vitenskapelige artikler i periodika, monografier og antologier gir uttelling for forfattere tilknyttet akademiske institusjoner i form av publikasjonspoeng. Institusjonene registrerer og melder hvert \u00e5r inn publikasjoner fra foreg\u00e5ende \u00e5r, og disse publikasjonspoengene gir s\u00e5 uttelling i form av \u00f8konomiske tilskudd til institusjonen fra Kunnskapsdepartementet. Siden oppstarten i 2006 har tidsskriftet Digital kompetanse v\u00e6rt vurdert av Universitets- og h\u00f8gskoler\u00e5det til \u00e5 v\u00e6re p\u00e5 vitenskapelig niv\u00e5 1. Dette betyr at hver artikkel gir 1 publikasjonspoeng. Dersom det er flere forfattere p\u00e5 en artikkel, deles dette ene poenget p\u00e5 antall forfattere. Dersom forfatterne tilh\u00f8rer ulike institusjoner, fordeles det \u00f8konomiske tilskuddet tilsvarende. I 2011 ble det utbetalt 34.000,- per publikasjonspoeng. Det vil i praksis si at institusjonen der forfatteren(e) av en artikkel i tidsskriftet Nordic Journal of Digital Literacy har tilh\u00f8righet, f\u00e5r et tilskudd p\u00e5 34.000,- kroner totalt. Dersom artikkelen har flere forfattere, og disse tilh\u00f8rer ulike institusjoner, blir midlene fordelt p\u00e5 antall representerte institusjoner. Konsekvensene av en oppgradering til niv\u00e5 2, er en \u00f8kning i antall publiseringspoeng og dermed finansielle midler, til forfattere og institusjoner. For fagfellevurderte artikler i Nordic Journal of Digital Literacy vil forfattere n\u00e5 f\u00e5 totalt 3 poeng for hver artikkel, noe som betyr en tredobling i forhold til tidligere. Til alle v\u00e5re bidragsytere og til redaksjonen - takk for uvurderlig innsats! Mer om tidsskriftet her.", "title": "Prestisje og anerkjennelse for senterets tidsskrift"},
{"date": "03. april 2012", "content": "Senter for IKT i utdanningen har levert h\u00f8ringssvar om IKT i ny barnehagel\u00e6rerutdanning til Kunnskapsdepartementet. Senteret har vurdert forskriftens krav til digital kompetanse opp mot de ulike rollene en barnehagel\u00e6rer er forventet \u00e5 fylle i barnehagen, og har lagt spesiell vekt p\u00e5 kompetansebehovet ved bruk av IKT i pedagogisk utviklingsarbeid. Senteret har tidligere st\u00f8ttet ( les her ) rammeplanutvalget i deres forslag som hadde en god tiln\u00e6rming for \u00e5 sikre at kandidatene tilegner seg digital kompetanse med relevans for barnehagel\u00e6rerens oppgaver og profesjon. Ved at det digitale perspektivet er tatt ut i Kunnskapsdepartementets forslag til forskrift, er imidlertid kravene til digital kompetanse blitt utydeliggjort. Prosjektleder for barnehageprosjektet, Barbro Hardersen og seniorr\u00e5dgiver Lene Karin Wiberg uttaler at erfaringer fra b\u00e5de barnehagesektoren og skolesektoren tilsier at mange ikke vil lese rammeplanen med IKT-brillene p\u00e5. - Forskriften \u00e5pner for at fagmilj\u00f8er som \u00f8nsker det, kan fortsette \u00e5 undervise studentene uten \u00e5 inkludere barnas digitale liv i utdanningene. I en tid der halvparten av barn under tre \u00e5r har v\u00e6rt p\u00e5 nett og 14% av ett\u00e5ringene har erfaring med nettbrett, er det uheldig at de ansatte i barnehagen ikke har oppdatert kunnskap om muligheter og utfordringer med digitale verkt\u00f8y og medier, hevder de to. En fersk unders\u00f8kelse , bestilt av Kunnskapsdepartementet, viste at sektoren selv ettersp\u00f8r denne kompetansen. Hele 42% av de ansatte uttrykte \u00f8nske og behov for kompetanseutviklingstiltak i bruk av IKT i arbeidet. - Gjennom \u00e5 sikre at de nyutdannede kandidatene har med seg barnehagerelevant digital kompetanse, kan vi legge f\u00f8rste grunnstein for en systematisk kompetanseutvikling p\u00e5 dette omr\u00e5det. Hardersen og Wiberg h\u00e5per kunnskapsministeren ogs\u00e5 ser verdien i dette. Senteret mener derfor at flere sider av digital kompetanse m\u00e5 presiseres i den nye forskriften. -Det er mye godt \u00e5 si om forslaget til ny rammeplan, men sikrer vi ikke at kandidatene f\u00e5r muligheter til \u00e5 utforske digitale verkt\u00f8y og medier i studietida, frykter vi at vi g\u00e5r baklengs inn i framtida, understreker Hardersen. Les h\u00f8ringsuttalsen til senteret ved \u00e5 laste ned pdf her. Fredag 13. april utl\u00f8per fristen for \u00e5 levere h\u00f8ringssvar til den nye rammeplanen for barnehagel\u00e6rerutdanning .", "title": "H\u00f8ring om IKT i ny utdanning for barnehagel\u00e6rere"},
{"date": "28. mars 2012", "content": "Tretti utvalgte ungdomsskoler tester i disse dager ut en elevpr\u00f8ve i digital kompetanse. Etter hovedstudiet i 2013 vil vi ha grunnlag for \u00e5 sammenlikne norske elevers digitale kompetanse mot elever i 21 andre land. Hver av skolene stiller 20 elever og l\u00e6rere til r\u00e5dighet for utpr\u00f8ving av m\u00e5leverkt\u00f8yene i det store internasjonale studiet av digital kompetanse, IEA ICILS 2013. Selve hovedstudiet i ICILS holdes neste \u00e5r, men for \u00e5 sikre at studiet faktisk m\u00e5ler det vi \u00f8nsker, testes n\u00e5 flere ulike utgaver av elevpr\u00f8ven i digital kompetanse. Prosjektleder ved Senter for IKT i utdnaningen, Geir Ottestad, forteller at elevene f\u00e5r oppgaver som m\u00e5ler b\u00e5de grunnleggende kunnskap om IKT, konkrete digitale ferdigheter og mer sammensatt digital kompetanse. For eksempel blir elevene bedt om \u00e5 svare p\u00e5 enkle gjennkjenningssp\u00f8rsm\u00e5l eller de m\u00e5 klikke seg fram til riktige ikoner og menyvalg. I tillegg f\u00e5r elevene oppgave om \u00e5 finne, sette sammen, endre og produsere digitale produkter, hvor b\u00e5de arbeidsm\u00e5te, kunnskap og tidsbruk blir evaluert. - Hver elev skal arbeide seg gjennom to ulike moduler i pr\u00f8ven med b\u00e5de korte og sammensatte oppgaver, i tillegg til et vanlig sp\u00f8rreskjema, uttaler Ottestad. Til sammen gir piloteringen grunnlag for \u00e5 velge ut hvilke pr\u00f8vemoduler som best m\u00e5ler digital kompetanse. B\u00e5de piloteringen og hovedstudiet er underlagt strenge prosedyrer for \u00e5 sikre at det skal v\u00e6re mulig \u00e5 sammenligne data p\u00e5 tvers av 21 ulike land, forskjellige spr\u00e5k og kulturer. For Norge vil kartleggingen gi sv\u00e6rt nyttig informasjon for evaluering og utvikling av l\u00e6replaner og andre innsatsomr\u00e5der knyttet til IKT i skolen, understreker Ottestad. For mer info kontakt Geir Ottestad", "title": "Pilot for Internasjonal elevpr\u00f8ve i digital kompetanse (ICILS)"},
{"date": "27. mars 2012", "content": "Hva skjer n\u00e5r elever blir bedt om \u00e5 produsere sm\u00e5 l\u00e6ringsressurser de skal bruke for \u00e5 undervise andre elever? Femten klasser p\u00e5 seks skoler rundt i landet starter n\u00e5 med pilotfors\u00f8k i senterets europeiske prosjekt iTEC. I iTEC (Innovative Technologies for an Engaging Classroom) skal det piloteres IKT-baserte l\u00e6ringsforl\u00f8p i over tusen europeiske klasserom. Prosjektet g\u00e5r over fire \u00e5r og fem sykluser, og legger st\u00f8rst vekt p\u00e5 naturfag og matematikk p\u00e5 ungdomstrinnet. M\u00e5let med iTEC er \u00e5 systematisere erfaringer og beskrive god praksis som kan bidra til \u00e5 forme fremtidens klasserom. N\u00e5r prosjektperioden er ferdig vil de mest robuste l\u00e6ringsforl\u00f8pene gj\u00f8res tilgjengelig for allmenn bruk. I syklus to har IKT-senteret oversatt og tilrettelagt et l\u00e6ringsforl\u00f8p hvor elever skal produsere sm\u00e5 l\u00e6ringsressurser. L\u00e6rere fra seks skoler har i samarbeid med Naturfagsenteret bidratt med innspill til bruk av verkt\u00f8y, ressurser og kobling til kompetansem\u00e5l for ulike fag. I l\u00f8pet av v\u00e5ren vil det foreligge naturfag-ressurser i form av blant annet podcaster, blogger, skjermvideoer, Prezi-presentasjoner og en wiki. Men matematikk, spansk, RLE og samfunnsfag er ogs\u00e5 representert i fag- og produktfloraen. Skolene som deltar er Hundsund Ungdomsskole, Rimbareid skule, Kastellet skole, Auroraskolen (skolesamarbeid i Troms fylke), Engebr\u00e5ten skole, og Rommen skole. Det er mange m\u00e5ter \u00e5 tilpasse en iTEC-pilot p\u00e5 lokalt, men alle klasser skal gjennom sju obligatoriske aktiviteter. Elevene skal gj\u00f8re refleksjoner underveis, jobbe med lenkesamling, samskriving og sosial bokmerking i grupper, kommentere andres arbeid, og selv bli kommentert. Til h\u00f8sten vil iTEC lansere teknologi og tjenester som st\u00f8tter aktivitetene i l\u00e6ringsforl\u00f8pene direkte. I mellomtiden har IKT-senteret opprettet et lukket sosialt nettverk p\u00e5 plattformen Ning hvor mange av aktivitetene kan gj\u00f8res enkelt. Det er frivillig \u00e5 delta i nettverket, og aktiviteter kan ogs\u00e5 gj\u00f8res med andre verkt\u00f8y og ressurser, eller i kombinasjon. - Ning har et sv\u00e6rt enkelt brukergrensesnitt, og en funksjonalitet som ligner Facebooks. Vi h\u00e5per det kan fungere som en arena hvor elevene kan utforske kombinasjonen faglig jobbing og sosiale medier. En l\u00e6rer har ogs\u00e5 opprettet sitt eget Ning-nettverk for sin klasse, uttaler pedagogisk koordinator J\u00f8rund H\u00f8ie Skaug. Om du er interessert i \u00e5 delta i iTEC, kom gjerne innom p\u00e5 sesjon p\u00e5 konferansen NKUL i Trondheim onsdag 9. mai. Eller kontakt prosjektleder Ola Berge . Prosjektets engelske nettsider finnes her .", "title": "Elever som produsenter av l\u00e6ringsinnhold"},
{"date": "26. mars 2012", "content": "Senteret bidrar med en rekke foredrag, utstillerseminar og stand p\u00e5 den nasjonale konferansen NKUL.2012 som arrangeres 9. til 11. mai ved NTNU i Trondheim. Senter for IKT i utdanning bidrar med 10 foredrag om digital kompetanse med resultater fra Monitor 2011, virtuell matematikkskole, skolementor, interaktive tavler, iTEC, personvern i grunnoppl\u00e6ringen og bruk av skytjenester i skolen. NKULs hovedm\u00e5lgruppe er l\u00e6rere og skoleledere i grunn- og videreg\u00e5ende skole. Les mer p\u00e5 www.nkul.no", "title": "Senteret medarrang\u00f8r i NKUL2012"},
{"date": "07. mars 2012", "content": "Vinn et nettbrett! Vi trenger hjelp av barnehager til \u00e5 finne rett navn til denne superetterforskeren p\u00e5 nett. I l\u00f8pet av v\u00e5ren 2012 vil Senter for IKT i utdanningen lansere \u201dSnuser p\u00e5 nett \u2013 de f\u00f8rste skrittene mot bevisst internettbruk\u201d. Dette er den f\u00f8rste norske veiledningen i kritisk refleksjon om nettbruk p\u00e5 barnehageniv\u00e5. Opplegget tar utgangspunkt i sm\u00e5barns digitale danningsprosesser og er derfor nyttig i barnehagenes arbeid med lek og utforskning, og en inngangsport til \u00e5 arbeide tverrfaglig i tr\u00e5d med Rammeplan for barnehagens innhold og oppgaver. -Hei! Vil du bli med og etterforske? Klikk p\u00e5 meg hvis du har lyst til \u00e5 v\u00e6re med og leke, sier en stemme ut av datamaskinens h\u00f8yttalere .\u00a0Slik er Emma i gang med \u00e5 bli en en superetterforsker. Ved \u00e5 forflytte seg mellom to verdener - den fysiske og den p\u00e5 nett - l\u00e6rer Emma mer om b\u00e5de seg selv og hvordan v\u00e6re kritisk til eget nettbruk i en historie til underholdning, samtale og utvikling om hva man som barnehagebarn kan oppleve p\u00e5 nett. En tilh\u00f8rende veileder for barnehageansatte gir forslag til en nysgjerrig og reflektert tiln\u00e6rming til internettbruk sammen med barna. Vi \u00f8nsker oss forslag til navn p\u00e5 hovedpersonen i v\u00e5rt nye pedagogiske opplegg for barnehager, der vinnerne f\u00e5r et nettbrett de kan utforske verden med. Hvem kan delta? F\u00f8rst og fremst barnehager \u2013 hva med \u00e5 la barna p\u00e5 avdelingen idemyldre i en samlingstund? Samtidig kan man p\u00e5begynne \u00e5 snakke med barna hva de gj\u00f8r p\u00e5 nett. Sitter andre inne med gode forslag til navn p\u00e5 superetterforskeren, er de hjertelig velkommen til \u00e5 delta! Hvor og n\u00e5r? Send forslaget til helle.jacobsen@iktsenteret.no innen utgangen av fredag 23. mars. Det endelige navnet blir kunngjort p\u00e5 v\u00e5re nettsider kort tid etter.", "title": "Hva heter denne superetterforskeren?"},
{"date": "29. februar 2012", "content": "Grunnleggende digitale ferdigheter er mye mer enn \u00e5 kunne trykke \"send\" p\u00e5 en epost eller bruke en nettleser til \u00e5 lese nyheter. N\u00e5 synliggj\u00f8res dette gjennom et nytt rammeverk fra Utdanningsdirektoratet. Blant annet er digital d\u00f8mmekraft trukket frem som ett av fire mestringsomr\u00e5der i en ny definisjon av digitale ferdigheter. De grunnleggende ferdighetene har til n\u00e5 ikke blitt tilstrekkelig ivaretatt i l\u00e6replanene. Et nytt rammeverk for grunnleggende\u00a0ferdigheter skal bidra til at disse f\u00e5r en tydeligere plass i undervisningen.\u00a0M\u00e5lgruppen for rammeverket er\u00a0l\u00e6replangrupper oppnevnt av Utdanningsdirektoratet. Senter for IKT i utdanningen har bist\u00e5tt direktoratet i arbeidet med \u00e5 definere grunnleggende digitale ferdigheter. Lene Karin Wiberg er seniorr\u00e5dgiver i Senter for IKT i utdanningen, og har v\u00e6rt involvert i prosessen i Utdanningsdirektoratet. - Dette er f\u00f8rste grundige gjennomgang og revisjon av de grunnleggende ferdighetene siden de ble innf\u00f8rt med Kunnskapsl\u00f8ftet i 2006, sier Wiberg. Hun mener derfor at rammeverket b\u00f8r bli kjent for flere enn Utdanningsdirektoratets l\u00e6replangrupper.\u00a0 Alle de fem grunnleggende ferdighetene er beskrevet gjennom en definisjon og en matrise som viser hvordan ferdighetene utvikles gjennom fem niv\u00e5. Resultatet er en kort, men forh\u00e5pentligvis lettlest veiledning. - Det som tidligere var betegnet som \u201dGrunnleggende ferdighet i bruk av digitale verkt\u00f8y\u201d er n\u00e5 endret til \u201dDigitale ferdigheter som grunnleggende ferdighet\u201d. I dette ligger ogs\u00e5 en betydelig utvidelse av hvordan ferdighetsbegrepet skal forst\u00e5s, sier Wiberg. \u00a0-Den nye beskrivelsen tar h\u00f8yde for at vi har f\u00e5tt en digitalisert og medierik hverdag, og at det blir enklere \u00e5 ta i bruk ny teknologi. Unders\u00f8kelser som IKT-senteret og andre har gjort viser at ogs\u00e5 f\u00f8rskolebarn er ivrige nettbrukere. Det er viktig at barn tidlig l\u00e6rer \u00e5 forholde seg kritisk til sosiale medier og kommunikasjonsteknologi, avslutter Wiberg. Hele rammeverket kan du finne her; http://www.udir.no/Lareplaner/Forsok-og-pagaende-arbeid/Lareplangrupper/...", "title": "Ny definisjon av digitale ferdigheter"},
{"date": "09. februar 2012", "content": "Senteret har utviklet en rekke veiledere som kan benyttes til inspirasjon og utforskning i barnehagen. I f\u00f8lge rammeplan for barnehagen b\u00f8r barna i barnehagen f\u00e5 m\u00f8te digitale verkt\u00f8y som en kilde til lek, kommunikasjon og innhenting av kunnskap. Sp\u00f8rsm\u00e5let er hvordan vi kan relatere digital lek og utforskning med fagomr\u00e5dene i rammeplanen. Vi mener veiledningene er gode eksempler p\u00e5 hvordan digitale verkt\u00f8y knytter fagomr\u00e5dene og barnehagepedagogikken sammen, uttaler prosjektleder Barbro Hardersen. Hun ser frem til \u00e5 f\u00e5 tilbakemeldinger p\u00e5 veiledningene fra folk i barnehagesektoren. Se veiledninger her.", "title": "Veiledning i digital lek og utforskning"},
{"date": "07. februar 2012", "content": "B\u00e5de l\u00e6rere og elever irriterer seg over nettbruk i timene. N\u00e5 har flere skoleeiere f\u00e5tt nok. Les hva senteret mener. \u2013\u2006Det finnes alltid noen eksperter i klassen som finner en vei rundt det stengte nettverket. Og flere elever f\u00e5r smarttelefoner som de kan koble p\u00e5 nett uansett. L\u00f8sningen b\u00f8r heller v\u00e6re at l\u00e6reren tar mer styring over klassen, mener kommunikasjonssjef Vibeke Kl\u00f8vstad. Hun peker p\u00e5 at fristelser som stjeler oppmerksomheten alltid har eksistert i skolen. \u2013 \u2006Man skal ikke tillate utenomfaglig aktivitet i timene, enten det er snakk om v\u00e6re p\u00e5 Facebook eller \u00e5 sende lapper. Det handler om \u00e5 ha god klasseledelse og klare avtaler med elevene. Les hele artikkelen.", "title": "N\u00e5r skoleklokken ringer, stenger nettet"},
{"date": "31. januar 2012", "content": "Her finner du opplysninger om \u00e5rets arbeids- og kontaktseminarer. Du finner ogs\u00e5 s\u00f8knadsskjema for deltakelse dersom det skulle v\u00e6re av interesse. Hver \u00e5r arrangeres det et antall arbeids- og kontaktseminarer for l\u00e6rere p\u00e5 forskjellige steder i Europa. Norske l\u00e6rere som er registrert i eTwinning-portalen, kan s\u00f8ke om \u00e5 f\u00e5 delta p\u00e5 disse arrangementene. Flybillett og konferanseavgift dekkes av Senteret, mens eventuelle vikarutgifter m\u00e5 dekkes av skolen selv. Kontaktseminar Malta 9. - 11. mars. M\u00e5lgruppe: L\u00e6rere for elever 11 - 16 \u00e5r. Tema: L\u00e6rerteam og samarbeid (To l\u00e6rere fra samme skole). Arbeidsseminar G\u00f8teborg 19. - 21.april . M\u00e5lgruppe: L\u00e6rere som underviser elever innlagt p\u00e5 sykehus Kontaktseminar Kutna Hora Tsjekkia 19. - 21. april. M\u00e5lgruppe: Barnehage (To fra samme barnehage). Kontaktseminar i Reims, Frankrike 23. - 25. mai. M\u00e5lgruppe: L\u00e6rere i grunnskolen og videreg\u00e5ende oppl\u00e6ring. Arbeidsspr\u00e5k engelsk. Arbeidsseminar Lisboa, Portugal 31. mai - 2. juni . M\u00e5lgruppe: Matematikkl\u00e6rere i sm\u00e5skolen Arbeidsseminar Vilnius Litauen 7. - 9. juni. M\u00e5lgruppe: U-trinn/vgo. Tema: Bruk og deling av digitale l\u00e6ringsressurser. Arbeidsseminar i Helsinki, Finland 29.august - 1.september . M\u00e5lgruppe er l\u00e6rere i VGO Mat- og restaurantfaget. (norskl\u00e6rer og l\u00e6rer i kokkefaget) Arbeidsseminar Budapest, Ungarn 27.-29. september. M\u00e5lgruppe: L\u00e6rere u-trinn/vgo.Team: V\u00e5r europeiske kulturarv. Kontaktseminar Praha,Tsjekkia 18.- 20. oktober. M\u00e5lgruppe: Nye eTwinningl\u00e6rere. Arbeidsseminar i Hellas -8.-10. november. M\u00e5lgruppe: eTwinning-ambassad\u00f8rer. Arbeidsseminar i Poitier, Frankrike 16. - 18. november. M\u00e5lgruppe: Spr\u00e5kl\u00e6rere u-trinn/ vgo. Tema:\u00a0 Fremmedsrp\u00e5k. Arbeidsspr\u00e5k fransk. Arbeidsseminar i Hasselt, Belgia23.-25. november. M\u00e5lgruppe: L\u00e6rere p\u00e5 barnetrinnet Andre samlinger og seminar: \u00c5rskonferanse Berlin 29.3 - 31.mars. Egne s\u00f8knadskriterier. Kontaktseminar Esberg, Danmark April i Danmark. M\u00e5lgruppe l\u00e6rerutdannere og l\u00e6rerstudenter. Etter invitasjon. S\u00f8knadsfrister: Malta - 10.februar G\u00f8teborg, Kutna Hora, Reims og Lisboa - 1.mars Vilnius - 15.april Helsinki - 21.mai Alle \u00f8vrige seminar - 1.juni For mer informasjon, kontakt Senter for IKT i utdanningen ved Lisbeth K. Gregersen ( lkg@iktsenteret.no ) eller Torbj\u00f8rn D. Moe ( tdm@iktsenteret.no ). Fyll ut s\u00f8knadsskjema nedenfor og klikk \"Send\" ! Laster inn ...", "title": "eTwinning arbeids- og kontaktseminarer 2012"},
{"date": "12. januar 2012", "content": "Sammen med Buddysamarbeidet har vi p\u00e5begynt en avbilding av PIFU i IMS Enterprise 1.1. N\u00e5r innholdet er satt er dette tenkt som en erstatning til ABC Enterprise-formatet som er en s\u00e6rnorsk spesifikasjon. Arbeidsversjonen har hovedfokus p\u00e5 overf\u00f8ring mellom kildesystemer, hovedsaklig skoleadminsitrative systemer, og IdM-systemet hos skoleeier. Overf\u00f8ringsspesifikasjonen er klar til vurdering og pilotering, men endringer m\u00e5 p\u00e5regnes. Vi tar gjerne imot kommentarer og forslag til det videre arbeidet. P\u00e5 sikt \u00f8nsker vi ogs\u00e5 \u00e5 se p\u00e5 eksporter fra IdM-systemet ut til tjenester av forskjellig slag. Mye vil selvsagt v\u00e6re likt, men hvilke informasjonselementer som utveksles og vokabularene som benyttes vil variere. Oppdatering: Arbeidsversjonen kan fremdeles lastes ned, men b\u00f8r ikke brukes i implementasjoner. Oppdaterte versjoner finnes n\u00e5 i PIFU-prosjektet p\u00e5 GitHub . Last ned: PIFU-IMS Arbeidsversjon 2011-12-07", "title": "Arbeidsversjon av PIFU-IMS tilgjengelig"},
{"date": "11. november 2011", "content": "Med bakgrunn i kvalitetsprogrammet i trondheimsbarnehagene kom deltakerne i prosjektet Barn og IKT i sammen for \u00e5 starte utviklingsarbeid med \u00e5 koble lek og l\u00e6ringsteknologi til rammeplanen. Med bakgrunn i kvalitetsprogrammet i trondheimsbarnehagene kom deltakerne i prosjektet Barn og IKT i sammen for \u00e5 starte utviklingsarbeid med \u00e5 koble lek og l\u00e6ringsteknologi til rammeplanen. Til sammen 13 barnehager i Trondheim \u00f8nsker \u00e5 \u00f8ke sin kompetanse innen informasjons- og kommunikasjons teknologi. Hovedm\u00e5let for prosjektet er \u00e5 \u00f8ke personalets kompetanse til \u00e5 bruke digitale verkt\u00f8y som et virkemiddel i det pedagogiske arbeidet med barna. For \u00e5 sikre oppf\u00f8lging og framdrift i prosjektet legges det opp til nettverksarbeid framover. I kommunal regi fasiliteres det derfor jevnlige m\u00f8ter hvor barnehagene tar tur i \u00e5 arrangere nettverksm\u00f8ter i egen barnehage. P\u00e5 denne m\u00e5ten vil hver barnehages prosjekt bli presentert og de ulike erfaringene diskutert. Slik kan barnehagene l\u00e6re av hverandre, og st\u00f8tte hverandre. Det hersket en engasjert og nysgjerrig stemning i gruppen. Noen er erfarne IKT-pedagoger, mange er ivrige p\u00e5 Twitter eller egne blogger, og er raskt i gang med \u00e5 utforske det pedagogiske potensialet. Barnehagene utviklet planer med utgangspunkt i egne forutsetninger, men med klare m\u00e5lsetninger for hva de vil gj\u00f8re innen en tidsperiode. Mange av deltakerne fortalte at l\u00e6ringskurven hadde \u00f8kt, bare ved deltakelsen i seminaret. Trondheim kommune er innovative og satser fra sentralt hold. De gjennomf\u00f8rer strukturert oppf\u00f8lging som inkluderer b\u00e5de private og kommunale barnehager, og legger forholdene til rette for at de ansatte i barnehage i Trondheim f\u00e5r \u00f8kt forst\u00e5else og eierskap til pedagogisk bruk av IKT. Absolutt et forbilde for andre kommuner! Tema hos trondheimsbarnehagene er: Hvorfor og hvordan vil vi jobbe med lek- og utforskningsteknologi? Deltakerne diskuterte at viktig det er \u00e5 integrere et IKT-perspektiv i egne \u00e5rsplaner. Bromstad og Valentinlyst barnehage har i sin \u00e5rsplan knyttet IKT til fagomr\u00e5det Natur, milj\u00f8 og teknikk.", "title": "13 barnehager i Trondheim med i spennende IKT-prosjekt"},
{"date": "28. oktober 2011", "content": "I en sak i Aften den 26. oktober blir Myrertoppen barnehage intervjuet om hvordan de bruker Ipad som en del av sin pedagogiske praksis i barnehagen. Barnehagen utforsker hvordan digitale verkt\u00f8y kan underst\u00f8tte arbeid med blant annet fagomr\u00e5dene i rammeplanen. Pedagogisk leder Cathrine Fraggell Darre har mange refleksjoner om hvordan tilrettelegge for kreativ bruk av Ipad i barnehagens virksomhet. I en sak i Aften den 26. oktober blir Myrertoppen barnehage intervjuet om hvordan de bruker Ipad som en del av sin pedagogiske praksis i barnehagen. Barnehagen utforsker hvordan digitale verkt\u00f8y kan underst\u00f8tte arbeid med blant annet fagomr\u00e5dene i rammeplanen. Pedagogisk leder Cathrine Fraggell Darre har mange refleksjoner om hvordan tilrettelegge for kreativ bruk av Ipad i barnehagens virksomhet. I saken kommenterer jeg som prosjektleder av barnehagesatsingen i senteret, at barn helt ned i ett\u00e5rsalderen kan ha glede av, og stimuleres pedagogisk av nettbrett. Jeg tror vi har bare sett begynnelsen i potensialet for pedaogisk bruk av trykkf\u00f8lsomme skjermer og lek-, utforskning og l\u00e6ringsituasjoner ved at sm\u00e5barn bruker sansene. For eksempel ved \u00e5 bruke fingrene direkte p\u00e5 et nettbrett i stedet for via et tastatur. Barnehageprosjektet s\u00f8ker mer kunnskap om dette: er det noen som kjenner til unders\u00f8kelser eller prosjekter som kan si noe om forskjeller/likheter p\u00e5 lek- og l\u00e6ringsprosesser hos sm\u00e5barn med nettbrett og teknologi med tastatur?", "title": "Pedagogikk og Ipad"},
{"date": "17. oktober 2011", "content": "Fra NRK Nyheter: Prosjektleiar ved Senter for IKT-utdanninga i Oslo, Gunstein  \r\nEgeberg har forska p\u00e5 bruken av dei interaktive tavlene. Prosjektet har hatt  \r\nfokus p\u00e5 den nye l\u00e6rarrolla. Dei har sett p\u00e5 korleis rolla blir endra n\u00e5r  \r\nl\u00e6rarane tar i bruk nye interaktive tavler. Les artikkel NRK Nyheter .", "title": "Skular brukar interaktive tavler feil"},
{"date": "11. oktober 2011", "content": "Sandvika vgs. arrangerte 12. oktober den tredje delogbruk-konferansen, hvor det blant annet ble utdelt priser til flere undervisningsopplegg med god bruk av IKT. Tre vinnere k\u00e5res i klassen for bruk av l\u00e6ringsplattform, mens vinneren av klassen \"kreativ IKT-pedagog\" f\u00e5r mulighet til \u00e5 delta med to personer p\u00e5 Microsofts europeiske samling for l\u00e6rere i Lisboa 2012. Her skal jeg omtale en av \u00e5rets kreative IKT-pedagoger, som jeg har v\u00e6rt med p\u00e5 \u00e5 stemme fram. Sandvika vgs. arrangerte 12. oktober den tredje delogbruk-konferansen, hvor det blant annet ble utdelt priser til flere undervisningsopplegg med god bruk av IKT. Tre vinnere k\u00e5res i klassen for bruk av l\u00e6ringsplattform, mens vinneren av klassen \"kreativ IKT-pedagog\" f\u00e5r mulighet til \u00e5 delta med to personer p\u00e5 Microsofts europeiske samling for l\u00e6rere i Lisboa 2012. Her skal jeg omtale en av \u00e5rets kreative IKT-pedagoger, som jeg har v\u00e6rt med p\u00e5 \u00e5 stemme fram. Prosjektet Br\u00e5k i Odda er en god vinner som funker p\u00e5 flere niv\u00e5er. Odda ungdomsskole bruker konsollspillet RockBand som utgangspunkt for sitt bidrag til festforestilling i forbindelse med litteratursymposiet i Odda, men det er den helhetlige tankegangen som virkelig imponerer. Musikkpedagog Lage Thune Myrberget viser med prosjektet at Rock Band kan v\u00e6re en utmerket m\u00e5te \u00e5 drive med tilpasset undervisning p\u00e5, ved at eksperter og nybegynnere kan settes i band sammen , og f\u00e5 poeng ut fra hvilket niv\u00e5 de er p\u00e5. Terskelen for \u00e5 ta i bruk \u201cordentlige\u201d instrumenter senkes ved at elevene f\u00e5r pr\u00f8vd seg p\u00e5 ulike instrumenter i spillet, og bli kjent med vers, refreng og overganger. Slik h\u00f8res det ut n\u00e5r klassen \u00f8ver med fullt band p\u00e5 \"Should I Stay or Should I go\"? av The Clash. I tillegg til musikkfaget har skolen jobbet med et tekstanalyseverk\u00f8y utviklet av Thune Myrberget som har v\u00e6rt brukt til \u00e5 jobbe med fakta, spr\u00e5k, artist og fremf\u00f8ring for l\u00e5tene de har jobbet med. I norskfaget har prosjektet knyttet til seg forfatteren Harald Rosenl\u00f8w Eeg som har hjulpet elever og l\u00e6rere i gang med skriveprosessen rundt temaet \u201cBr\u00e5k\u201d. Ved \u00e5 legge skrivingen til en lukket Facebookgruppe, har prosjektet lyktes i \u00e5 f\u00e5 mange elever, ogs\u00e5 de som vanligvis ikke liker \u00e5 skrive, til \u00e5 skrive store mengder tekst. Det er selvf\u00f8lgelig ikke alle kommuner som har et litteratursymposium. Og det er ikke alle ungdomsskoler som kan jobbe tett med Harald Rosenl\u00f8w Eeg. Men det er verdt \u00e5 merke seg at skolens rektor har hatt et engasjement som forh\u00e5pentligvis kan inspirere andre, ikke minst skoleledere. Og at skolen har v\u00e5get \u00e5 m\u00f8te elevene p\u00e5 hjemmebanene dataspill og Facebook. Det trenger man strengt tatt ikke noen forfattere eller litteratursymposium for \u00e5 t\u00f8rre. Bonus: br\u00e5kevideo fra et forhistorisk klasserom - \" Queen of Hearts\" med Fucked Up . Siste ord g\u00e5r til fotograf Pennie Smith som tok det ber\u00f8mte bildet av bassist Paul Simonon i The Clash: \"I remember thinking something was wrong, realising Paul was going to crack - and waited. The shot is out of focus because I ducked - he was closer than it looks\". Bilde neppe helt lovlig hentet fra http://www.fotopedia.com/items/flickr-129383242", "title": "Br\u00e5k i Odda med RockBand i musikk, norsk og engelsk"},
{"date": "07. oktober 2011", "content": "...og andre som er interessert i sm\u00e5barns digitale livsverden! Den f\u00f8rste er svensk: Barnteve, Snuttefilm och Knattebio \u2013 et seminaruim om sm\u00e5 och stora bilder. Konferansen i Stockholm den 29.november 2011 omhandler f\u00f8rskolebarns forst\u00e5else av levende bilder og er\u00a0 regi av Svenska filminstituttet. ...og andre som er interessert i sm\u00e5barns digitale livsverden! Den f\u00f8rste er svensk: Barnteve, Snuttefilm och Knattebio \u2013 et seminaruim om sm\u00e5 och stora bilder. Konferansen i Stockholm den 29.november 2011 omhandler f\u00f8rskolebarns forst\u00e5else av levende bilder og er\u00a0 regi av Svenska filminstituttet. Den andre er norsk: Utdanningskonferansen i Bergen vier hele 10. februar 2012 til barnehage og IKT! Undertegnede skal holde presentasjon om senterets barnehageprosjekt i Bergensvarianten av Klikk der!", "title": "2 IKT- konferanser for barnehagefolk\u2026"},
{"date": "29. september 2011", "content": "I dag ble Rammeplanutvalgets forslag til forskrift for ny f\u00f8rskolel\u00e6rerutdanning publisert. Der kan man lese at IKT skal integreres b\u00e5de i kandidatens l\u00e6ringsprosesser og i det pedagogiske arbeidet i barnehagen: Kandidaten kan gj\u00f8re bruk av forskningsbasert kunnskap og anvende faglige og digitale verkt\u00f8y b\u00e5de i egne\u00a0l\u00e6ringsprosesser og i pedagogisk arbeid i barnehagen. I dag ble Rammeplanutvalgets forslag til forskrift for ny f\u00f8rskolel\u00e6rerutdanning publisert. Der kan man lese at IKT skal integreres b\u00e5de i kandidatens l\u00e6ringsprosesser og i det pedagogiske arbeidet i barnehagen: Kandidaten kan gj\u00f8re bruk av forskningsbasert kunnskap og anvende faglige og digitale verkt\u00f8y b\u00e5de i egne\u00a0l\u00e6ringsprosesser og i pedagogisk arbeid i barnehagen. Rammeplanutvalget og faggruppene fortsetter arbeidet med nasjonale retningslinjer for kunnskapsomr\u00e5dene utover h\u00f8sten og vinteren. Disse skal ta opp i seg l\u00e6ringsutbyttebeskrivelsene slik de er gitt i forskriften. Fra barnehageprosjektet i senteret er det relevant \u00e5 se hva de nasjonale retningslinjene vil inneholde n\u00e5r de er utarbeidet. Fordi utvalget foresl\u00e5r at barnehagel\u00e6rererns bruk av digitale verkt\u00f8y i egne l\u00e6ringsprosesser og pedagogisk arbeid i barnehagen er l\u00f8ftet fram i forskriften, vil formuleringen, og den senere konkretiseringen av innholdet kunne bidra i kompteanseutviklingen i sektoren som helthet. Konkretiseringen av de digitale ferdighetene og pedagogsisk bruk av digitale verkt\u00f8y, vil lede an i utviklingen av yrkesutt\u00f8velsen til barnehagel\u00e6reren. Dette vil igjen kunne p\u00e5virke senterets oppgaver i barnehagesektoren i framtiden. Spennende! Det er interessant \u00e5 merke seg at de foresl\u00e5r \u00e5 endre navn fra f\u00f8rskolel\u00e6rerutdanning til barnehagel\u00e6rerutdanning. Her er senterets bidrag om IKT-perspektivet i ny rammeplan: IKT i f\u00f8rskolel\u00e6rerutdanninga? Ettersp\u00f8r IKT i ny f\u00f8rskolel\u00e6rerutdanning", "title": "Barnehagel\u00e6rerens digitale ferdigheter"},
{"date": "26. september 2011", "content": "Etter en uke med \u00f8ving og pr\u00f8ving av nettbrett i egen barnehage, m\u00f8ttes f\u00f8rskolel\u00e6rere og styrere igjen for \u00e5 dele erfaringer. Selv om noen deltakere hadde benyttet digitale verkt\u00f8y eller nettbrett tidligere, var gjennomgangstonen: \u201dJeg har aldri tatt i et nettbrett! Dette var moro!\u201d I l\u00f8pet av oppf\u00f8lgingsdagen p\u00e5 Rommen skole, fikk 11 barnehager vist fram hvordan de oppdaget, utforsket kom igang med utvikling av egen digital pedagogisk praksis. Etter en uke med \u00f8ving og pr\u00f8ving av nettbrett i egen barnehage, m\u00f8ttes f\u00f8rskolel\u00e6rere og styrere igjen for \u00e5 dele erfaringer. Selv om noen deltakere hadde benyttet digitale verkt\u00f8y eller nettbrett tidligere, var gjennomgangstonen: \u201dJeg har aldri tatt i et nettbrett! Dette var moro!\u201d I l\u00f8pet av oppf\u00f8lgingsdagen p\u00e5 Rommen skole, fikk 11 barnehager vist fram hvordan de oppdaget, utforsket kom igang med utvikling av egen digital pedagogisk praksis. Gjennomg\u00e5ende ble det fortalt om mange gode erfaringer med \u00e5 utforske nettbrettet sammen med barna. Pedagogene kom blant annet med eksempler p\u00e5 hvor raskt barna tok i bruk teknologien, og hvordan helt uventede situasjoner ga rom for sosialt samspill og nye l\u00e6ringsformer. For eksempel undret flere av barna seg over hvorfor ikke fingeren ble farget n\u00e5r de malte i tegneprogram p\u00e5 brettet. Andre fant program med branntema, noe som utvidet de planlagte p\u00e5g\u00e5ende aktivitetene tilknyttet brannvern. Veien ble langt kortere til \u00e5 leke brann\u00f8velse, n\u00e5r b\u00e5de brannalarm, lyd og bilde av brannbiler var tilstede for \u00e5 underst\u00f8tte lek og l\u00e6ring. Basert p\u00e5 egne erfaringer med nettbrett reflekterte pedagogene rundt temaer som blant annet: \"Hva gj\u00f8r vi med de bildene vi tar, eller med det barna skaper?\", \"Er det flest gutter eller jenter som bruker nettbrettet?\" og \"Vil mer teknologi i barnehagen rekruttere flere mannlige f\u00f8rskolel\u00e6rere?\" Dette er viktige problemstillinger som vi \u00f8nsker mer debatt om. Forskerne som var tilstede var ogs\u00e5 opptatt av hvordan bruk av trykkf\u00f8lsomme skjermer kan bli en naturlig del av barnehagens egne omgivelser, slik at pedagogen kan velge mellom et bredere spekter av virkemidler i sitt pedagogiske arbeid. Disse og flere viktige refleksjoner vil inng\u00e5 i et eget temanummer om barnehage i Nordic Journal of Digital Literacy v\u00e5ren 2012. De fleste barnehagene hadde sv\u00e6rt gode erfaringer med bokstav- og fargelek. Pluss og minus med nettbrett i barnehagen Mange tegneprogrammer og ulike formingsteknikker er aktuelle i barnehager. Musikkpedagogens oppdagelser! N\u00e5r tema er brann oppdages barnehagen p\u00e5 ny gjennom kameralinsen p\u00e5 nettbrett.", "title": "Barn som veivisere p\u00e5 nettbrett"},
{"date": "19. september 2011", "content": "Over 40 000 elever p\u00e5 fjerde trinn har gjennomf\u00f8rt kartleggingspr\u00f8ve i digitale ferdigheter. Dette er n\u00e6rmere 70 % av alle landets fjerdeklassinger. Form\u00e5let er \u00e5 videreutvikle indikatorer for digital kompetanse og \u00e5 videreutvikle kartlegging av digital kompetanse. Det er viktig \u00e5 kartlegge elevers l\u00e6ringsutbytte p\u00e5 bakgrunn av de kompetansem\u00e5lene i l\u00e6replanen som nevner bruk eller beherskelse av digital kompetanse. I mars 2015 ble det, for tredje gang, gjennomf\u00f8rt en kartleggingspr\u00f8ve i digitale ferdigheter for elever p\u00e5 fjerde trinn. P\u00e5 oppdrag fra Utdanningsdirektoratet utviklet Senter for IKT i utdanningen en kartleggingspr\u00f8ve i digitale ferdigheter p\u00e5 fjerde trinn. Form\u00e5let med denne pr\u00f8ven er \u00e5 identifisere elever som treng faglig oppf\u00f8lging. Les meir p\u00e5 udir.no", "title": "Kartlegging av digital kompetanse og l\u00e6ringsutbytte"},
{"date": "16. september 2011", "content": "En innovativ workshop om bruk av interaktive skjermer i barnehagen er i gang \u2013 med det En innovativ workshop om bruk av interaktive skjermer i barnehagen er i gang \u2013 med det pedagogiske personalets \u00f8ving og pr\u00f8ving som f\u00f8rste steg ! Ved \u00e5 legge til rette for tilgang av nettbrett , samt noen tips og gode eksempler med p\u00e5 veien , startet en gruppe barnehagefolk med utforskningen av ny digital pedagogisk praksis for bruk i barnehagen . Mange barnehager bruker interaktive skjermer allerede . Workshopen startet med presentasjoner fra barnehagene . Fordelen med \u00e5 la barn utforske p\u00e5 interaktive skjermer er det taktile , det vil si at barna bruker fingrene til \u00e5 utforske objekter og elementer fremfor tastatur , mus eller digital penn . Teknologien gir umiddelbar respons og derfor nye muligheter innenfor lek og l\u00e6ring. Erfaringene s\u00e5 langt er at barna holder fokus lengre via et nettbrett enn ved andre typer samspill. Workshopen p\u00e5 Rommen skole er arrangert av H\u00f8gskolen i Oslo og Akershus ved f\u00f8rsteamanuensis i norsk Margareth Sandvik. Workshopen er tildelt prosjektst\u00f8tte fra tidsskriftet Nordic Journal of Digital Literacy og skal resultere i et temanummer om digital kompetanse og bruk av ny teknologi i barnehagen i senterets tidsskrift . - Det er sv\u00e6rt gledelig at vi n\u00e5 f\u00e5r det f\u00f8rste temanummeret som kun er viet til barnehage sier redaksjonssekret\u00e6r Karoline T\u00f8mte . Nummeret vil bli publisert v\u00e5ren 2012 og bidrar til \u00e5 synliggj\u00f8re barnehagens egenart og plass i et helhetlig utdanningsl\u00f8p, ogs\u00e5 i forskningsfeltet, legger T\u00f8mte til . Workshopen er organisert slik at barnehagene i etterkant av inspirasjons\u00f8kten f\u00e5r l\u00e5ne med seg nettbrett til utpr\u00f8ving sammen med barna, og etter en uke samles deltakerne igjen for utveksling av erfaringer. - Denne typen workshop er en kjempespennende pilot for utvikling av digital kompetanse, sier prosjektleder i barnehageprosjektet, Barbro Hardersen. - For det f\u00f8rste har senteret f\u00e5 erfaringer med med slike \u201dstunt\u201d- workshops, hvor pedagoger f\u00e5r pr\u00f8vd seg med ulike teknologier, uttaler deltakerne. Videre er det spennende at de f\u00e5r i oppgave \u00e5 utvikle egen kompetanse og bli trygge, sammen med barna p\u00e5 avdeling i l\u00f8pet av en uke. Til sist er det nyskapende \u00e5 koble forskere p\u00e5 dette, slik at vi f\u00e5r samlet erfaringene og analysene til videre kunnskapsutvikling. Dette er veldig etterlengtede og nyttige erfaringer senterets videre arbeid med kompetanseutvikling p\u00e5 barnehagefeltet. Kanskje deltakernes oppdagelser vil gi oss helt nye retninger innen digital pedagogisk praksis? sier prosjektlederen avslutningsvis.", "title": "Nettbrett i barnehagen"},
{"date": "16. september 2011", "content": "En innovativ workshop om barnehagebruk av interaktive skjermer og bord er i  \r\ngang \u2013 med det pedagogiske personalets \u00f8ving og pr\u00f8ving som f\u00f8rste steg.  \r\nVed \u00e5 legge til rette for tilgang av nettbrett, samt noen tips og gode  \r\neksempler, med p\u00e5 veien, kastet en gruppe barnehagefolk seg i utforskningen  \r\nav ny digital pedagogisk praksis. Mange barnehager bruker interaktive skjermer allerede. Workshopen startet med presentasjoner fra noen av disse barnehagene. Fordelen med \u00e5 la barn utforske p\u00e5 interaktive skjermer, er nettopp det taktile, at barna bruker fingrene til utforsking og ikke tastatur, mus, eller digital penn. Teknologien gir umiddelbar respons og derfor nye muligheter innenfor lek og l\u00e6ring. Erfaringene s\u00e5 langt, er at barna holder fokus lengre p\u00e5 aktivitetene de gj\u00f8r p\u00e5 et nettbrett, enn ved annet type samspill. Workshopen p\u00e5 Rommen skole er arrangert av H\u00f8gskolen i Oslo og Akershus, ved f\u00f8rsteamanuensis i norsk Margareth Sandvik. Luis Enrique De la Sancha Palomegue fra Skrubbelund barnehage inspirerte med sine erfaringer med barns lek og l\u00e6ring med interaktiv tavle. Workshopen er tildelt prosjektst\u00f8tte fra tidsskriftet Nordic Journal of Digital Literacy og skal resultere i et temanummer om digital kompetanse og bruk av ny teknologi i barnehagen i senterets tidsskrift. - Det er sv\u00e6rt gledelig at vi n\u00e5 f\u00e5r det f\u00f8rste temanummeret som kun er viet til barnehage sier redaksjonssekret\u00e6r Karoline T\u00f8mte. Nummeret vil bli publisert v\u00e5ren 2012, og bidrar til \u00e5 synliggj\u00f8re barnehagens egenart og plass i et helhetlig utdanningsl\u00f8p, ogs\u00e5 i forskningsfeltet, uttaler T\u00f8mte. Ann-Hege Lorvik Waterhouse har arbeidet mye med kreative prosesser og ny teknologi\u00a0 som h\u00f8yskolelektor i forming. Workshopen er organisert slik at barnehagene i etterkant av inspirasjons\u00f8kten f\u00e5r l\u00e5ne med seg nettbrett til utpr\u00f8ving sammen med barna, og etter en uke samles deltakerne igjen for utveksling av erfaringer. - Denne typen workshop er en kjempespennende pilot for utvikling av digital kompetanse, sier prosjektleder i barnehageprosjektet, Barbro Hardersen. -For det f\u00f8rste har senteret f\u00e5 erfaringer med med slike \u201dstunt\u201d- workshops, hvor pedagoger kaster seg ut i utforskende m\u00f8ter med nettbrett. Videre er det spennende at de f\u00e5r i oppgave \u00e5 utvikle egen kompetanse og bli trygge, sammen med barna p\u00e5 avdeling i l\u00f8pet av en uke. Til sist er det nyskapende \u00e5 koble forskere p\u00e5 dette, slik at vi f\u00e5r samlet erfaringene og analysene til videre kunnskapsutvikling. Dette er veldig etterlengtede og nyttige erfaringer senterets videre arbeid med kompetanseutvikling p\u00e5 barnehagefeltet. Kanskje deltakernes oppdagelser vil gi oss helt nye retninger innen digital pedagogisk praksis? undrer prosjektlederen avslutningsvis. Tina fra Furustien barnehagen,\u00a0Camilla og Nina fra Lutvannskollen barnehage pr\u00f8ver ut ulike app'er til bruk i barnehagen. Olena og Lena fra Refstadsvingen barnehage utforsker et tegneprogram. Kontaktpersoner i senteret: Barbro Hardersen , prosjektleder barnehage Karoline T\u00f8mte , redaksjonssekret\u00e6r Nordic Journal of Digital Literacy", "title": "Bruk av interaktive skjermer i barnehagen"},
{"date": "26. august 2011", "content": "Hva skal film- og medieundervisningen handle om? I perioden 2009-11 har Film & Kino p\u00e5 oppdrag fra Kulturdepartementet hatt ansvar for filmsatsingen p\u00e5 barn og unge i skolen, i samarbeid med Norsk filminstitutt og de regionale filmsenterene. Hva skal film- og medieundervisningen handle om? I perioden 2009-11 har Film & Kino p\u00e5 oppdrag fra Kulturdepartementet hatt ansvar for filmsatsingen p\u00e5 barn og unge i skolen, i samarbeid med Norsk filminstitutt og de regionale filmsenterene. Film & Kino er i full gang med \u00e5 planlegge neste periode, og inviterte derfor til workshopen Pit Stop for \u00e5 diskutere utfordringer for mediepedagoger. S\u00e6rlig ble medie- og filmsatsingen for de aller yngste barna diskutert. Deltakerne p\u00e5 workshoppen arbeidet etter en inspirasjonsdel fra forskjellige pedagoger med forslag til akt\u00f8rer og opplegg som kan involveres i \u00e5 st\u00f8tte innovasjon p\u00e5 det mediepedagogiske feltet. I barnehage og i de laveste trinnene i skolen mangler b\u00e5de filmer som egner seg til visning og opplegg til diskusjon og egenproduksjon.Hvordan dette b\u00f8r ivaretas og utvikles framover var et av temaene i workshoppen. Film & Kino har i etterkant ansvar for \u00e5 ta innspillene videre med i arbeidet med den nye handlingsplanen. Mediepedagogen Cathrine F. Darre presenterte i inspirasjonsdelen hvordan Myrertoppen barnehage arbeider med temaet \u201dfra konsument til produsent\u201d. Hun viste mange eksempler fra barnehagens ulike prosjekter. Barnehagen arbeider med prosjekter hvor digitale verkt\u00f8y er virkemiddel for enkelte tema, men ogs\u00e5 hvordan barnehagene tenker n\u00e5r prosjekter som i utgangspunktet ikke har et digitalt innhold spontant kan inkludere IKT der det er hensiktsmessig. Darre understreker at barnehagen er \u201dselvl\u00e6rt\u201d, og at behovet for utstyr og innhold for barnehagebarn er stort. Det er likevel imponerende at barnehagen med relativt f\u00e5 ressurser, men med vilje og Darres drivkraft, viser vei i potensialet for utforskning, l\u00e6ring og lek ved hjelp av digitale verkt\u00f8y. Gjennom bilder og film fikk deltakerne et innblikk i barnehagens arbeid, og ikke minst som Darre fortalte: \u201dBarna uttrykker stadig hvor g\u00f8y det er \u00e5 skape, at de ser resultatet og f\u00e5r se og snakker entusiastisk om resultatet av det de har skapt\u201d. Flere av forslagene i til ny handlingsplan lot seg inspirere av de sm\u00e5 produsentene i Myrertoppen, og det blir spennende \u00e5 se hvordan barnehagebarna blir ivaretatt i det videre arbeidet med ny handlingsplan. For IKTsenterets barnehageprosjekt har workshopen bidratt til l\u00e6rerike m\u00f8ter med mediepedagoger. Innspill og diskusjon p\u00e5 hvordan styrke innovasjon p\u00e5 hvordan mediepedagoger kan st\u00f8tte og utfordre barn og unges utforskning av universer p\u00e5 spill, tv og internet er sv\u00e6rt nyttig, og tas med i senterets eget arbeid med den kompetanseutviklende planen for barnehagesektoren. Myrertoppens legger stadig ut nytt arbeid i deres blogg", "title": "Pit Stop \u2013 veien videre for filmsatsingen for barn og unge"},
{"date": "15. juli 2011", "content": "Senter for IKT i utdanningen \u00f8nsker \u00e5 komme i kontakt med kursleverand\u00f8rer  \r\nmed kompetanse om ITIL og IKT-drift. Dette for et mulig samarbeid rundt  \r\nlevering av kurset \"FITS\u00a0Ut\u00f8ver - IKT-drift for skoleverket\" til barnehage-  \r\nog skolesektoren. FITS Ut\u00f8ver er et todagers kurs i grunnleggende IKT-drift tilpasset skoleverket. Kurset er utviklet av The FITS\u00a0Foundation i Storbritannia og oversatt og tilpasset norske forhold av Senter for IKT i utdanningen.\u00a0Kursmaterialet er inspirert av ITIL, men er mer konkret i hvordan driftsprosesser presenteres og g\u00e5r lengre i\u00a0forslag til implementering og verkt\u00f8y/maler. Vennligst se\u00a0 v\u00e5r informasjonsfolder for mer informasjon.", "title": "Invitasjon til samarbeid om kurs - FITS Ut\u00f8ver"},
{"date": "19. juni 2011", "content": "Varianter over denne overskriften har vi sett i mange aviser den senere tiden. Forl\u00f8pet ser ut til \u00e5 v\u00e6re rimelig likt i de fleste tilfellene: en elev f\u00e5r tak i en l\u00e6rers brukernavn og passord p\u00e5 en eller annen m\u00e5te og benytter dette til \u00e5 endre informasjon i karakter- og frav\u00e6rssystemet. I mange tilfeller blir ogs\u00e5 passordet spredt til andre elever og til og med solgt for en mindre fortjeneste . P\u00e5 et vis gj\u00f8r dette det verre, men p\u00e5 den andre siden gj\u00f8r det mye enklere \u00e5 oppdage og rette opp i det. Hvem vet hvor mange som har kunnet endre egen informasjon og unnlatt \u00e5 skryte av det og delt passordet med andre. Disse hendelsene var nok en av \u00e5rsakene til at jeg ble spurt om \u00e5 snakke om to-faktor autentisering , Feide og eID p\u00e5 sommerens fylkeskommunale IT-forum i Arendal. Varianter over denne overskriften har vi sett i mange aviser den senere tiden. Forl\u00f8pet ser ut til \u00e5 v\u00e6re rimelig likt i de fleste tilfellene: en elev f\u00e5r tak i en l\u00e6rers brukernavn og passord p\u00e5 en eller annen m\u00e5te og benytter dette til \u00e5 endre informasjon i karakter- og frav\u00e6rssystemet. I mange tilfeller blir ogs\u00e5 passordet spredt til andre elever og til og med solgt for en mindre fortjeneste . P\u00e5 et vis gj\u00f8r dette det verre, men p\u00e5 den andre siden gj\u00f8r det mye enklere \u00e5 oppdage og rette opp i det. Hvem vet hvor mange som har kunnet endre egen informasjon og unnlatt \u00e5 skryte av det og delt passordet med andre. Disse hendelsene var nok en av \u00e5rsakene til at jeg ble spurt om \u00e5 snakke om to-faktor autentisering , Feide og eID p\u00e5 sommerens fylkeskommunale IT-forum i Arendal. De 60 tilh\u00f8rerne varierte fra administrative ledere til hardbarka teknikere s\u00e5 innholdet i presentasjonen ble litt vanskelig \u00e5 velge ut, men det endte med at jeg fokuserte mest p\u00e5 hva to-faktor er og noen viktige konsekvenser en innf\u00f8ring av dette ville f\u00e5 for skoleeierne. Mange som m\u00f8ter utfrdringene vi her snakker om hopper dessverre rett til en teknologiskl\u00f8sning, for eksempel engangspassord p\u00e5 SMS eller en kodekalkulator, uten \u00e5 tenke gjennom hva er det de egentlig har behov for og hvorfor. Om det ikke er gjort f\u00f8r er det p\u00e5 tide \u00e5 ta en skikkelig risikovurdering av viktige tjenester og ut i fra denne beslutte hvilke tiltak som skal iverksettes. Om denne risikovurderingen viser at det er et behov for en sterkere autentisering av brukerne er sannsynligvis to-faktor autentisering veien \u00e5 g\u00e5, men da m\u00e5 ogs\u00e5 skoleeierne v\u00e6re villige til \u00e5 ta konsekvensene av dette. Noen eksempler kan v\u00e6re: Endringer i h\u00e5ndtering av person- og autentiseringsinformasjon Endringer i fagsystemer og st\u00f8ttesystemer Kostnader forbundet med disse endringene, samt \u00d8kte kostnader i selve autentiseringsl\u00f8sningen I tillegg til, eventuelt i stedet for, en sterkere autentisering vil jeg ogs\u00e5 sl\u00e5 et slag for bedre oppl\u00e6ring og bevisstgj\u00f8ring av elever og l\u00e6rere rundt informasjonssikkerhet og ikke minst bedre funksjonalitet i fagsystemene slik at uautorisert bruk har en st\u00f8rre sjanse for \u00e5 bli oppdaget. Noen eksempler p\u00e5 funksjonalitet jeg skulle \u00f8nske var i alle kritiske fagsystemer: Kan du se tidspunkter du sist logget inn i tjenesten og hva du da gjorde? Kan du se alle endringer som er gjort for viktig informasjon og hvem som gjorde endringen? Kanskje ogs\u00e5 med obligatorisk kommentar for endringen. Kan du hente tilbake til tidligere verdier av informasjonen p\u00e5 en sikker m\u00e5te? Kan du sette opp en saksflyt slik at endringer m\u00e5 godkjennes av noen andre? For eksempel at fagl\u00e6rer gj\u00f8r endringer, men kontaktl\u00e6rer m\u00e5 godkjenne? Endringer i sikkerhetsniv\u00e5 og funksjonalitet vil koste, b\u00e5de i direkte utgifter og i organisasjonsendringer, men jeg tror det er n\u00f8dvendig for \u00e5 bedre sikre riktig informasjon om elevene n\u00e5r de g\u00e5r ut av skolen. To-faktor-autentisering og Feide Se flere presentasjoner fra Snorre L\u00f8v\u00e5s", "title": "Elever endrer eget vitnem\u00e5l"},
{"date": "11. mai 2011", "content": "I forbindelse med konferansen NKUL 2011 holdt kollega Ove Hatlevik og jeg en sesjon om klasseromsledelse og IKT, og denne bloggposten er f\u00f8rst og fremst et ekstrakt av innholdet, tilrettelagt for nettet. Utgangspunktet er kvalitative gruppeintervjuer med elever og l\u00e6rere i forbindelse med den kommende Monitor-unders\u00f8kelsen. NKUL-presentasjonen finner du p\u00e5 Slideshare . I forbindelse med konferansen NKUL 2011 holdt kollega Ove Hatlevik og jeg en sesjon om klasseromsledelse og IKT, og denne bloggposten er f\u00f8rst og fremst et ekstrakt av innholdet, tilrettelagt for nettet. Utgangspunktet er kvalitative gruppeintervjuer med elever og l\u00e6rere i forbindelse med den kommende Monitor-unders\u00f8kelsen. NKUL-presentasjonen finner du p\u00e5 Slideshare . Mange kjenner nok unders\u00f8kelsen ITU Monitor, etter at ITU ble en del av Senter for IKT i utdanningen heter unders\u00f8kelsen enkelt og greit Monitor. I \u00e5r er Monitor utvidet med en kvalitativ del, i tillegg til sp\u00f8rreskjemaunders\u00f8kelsen som har blitt gjennomf\u00f8rt annethvert \u00e5r siden 2003. Monitorene publiseres i l\u00f8pet av h\u00f8sten 2011, s\u00e5 denne bloggposten er en sniktitt p\u00e5 et sv\u00e6rt aktuelt tema som mange i skolen har sterke meninger om. V\u00e5r forskergruppe gjennomf\u00f8rte gruppeintervjuer med 5-6 elever i 12 klasser fordelt p\u00e5 7. trinn, 9. trinn og VG2. L\u00e6rere og skoleledere ved de samme skolene har ogs\u00e5 blitt intervjuet. Rekrutteringen ble foretatt ved skoler som vi antar ligger i forkant n\u00e5r det gjelder pedagogisk bruk av IKT, dette fordi vi tror at gode og d\u00e5rlige eksempler ved disse skolene ogs\u00e5 vil ber\u00f8re majoriteten av norske skoler etter hvert. Selv om det ikke er mulig \u00e5 generalisere funn gjort i en slik unders\u00f8kelse, ser vi mange interessante tendenser i dataene. I tillegg til \u00e5 ha egenverdi, mener vi at kvalitative intervjuer ogs\u00e5 gj\u00f8r oss i stand til \u00e5 stille bedre og mer relevante sp\u00f8rsm\u00e5l for sp\u00f8rreskjemaunders\u00f8kelsen. Klasseromsledelse til glede, besv\u00e6r og i stortingsmeldingen om ungdomstrinnet Bildet er hentet fra Rom for L\u00e6ring ved Senter for IKT i utdanningen i Troms\u00f8, og viser en m\u00e5te \u00e5 organisere PC-bruk som gj\u00f8r det enkelt for l\u00e6reren \u00e5 f\u00f8lge med p\u00e5 elevenes skjermer. Prinsippene for klasseromsledelse med IKT er jo i stor grad de samme som f\u00f8r datamaskinene gjorde sitt inntog i skolen, men alle muligheter for distraksjoner som digitale verkt\u00f8y og medier gir, gj\u00f8r problemstillingene unike og viktige \u00e5 ta fatt i. Klasseromsledelse er viet et eget kapittel i den nye stortingsmeldingen om ungdomstrinnet , der det blant annet kommer fram at det skal opprettes et senter som skal ha klasseledelse som en av sine oppgaver. En vanlig betydning av klasseledelse er at l\u00e6reren har kontroll over klassen. Men klasseledelse kan like godt sies \u00e5 v\u00e6re resultatet av samspill b\u00e5de mellom elevene og mellom elever og l\u00e6rer. Men b\u00e5de elever og l\u00e6rere tolker i v\u00e5re intervjuer klasseromsledelse som mer eller mindre synonymt med l\u00e6rers positive autoritet og kontroll, uttrykt som for eksempel sitater som dette: \u00ab...Noen l\u00e6rere er bedre p\u00e5 \u00e5 ha autoritet i klasserommet, andre er d\u00e5rligere p\u00e5 det. Som regel er det de som klarer \u00e5 v\u00e6re en autoritetsperson som har den beste undervisningen\u00bb.\u00a0 Elev, 9. trinn I intervjuene v\u00e5re har vi f\u00e5tt h\u00f8re fortellinger b\u00e5de om god og m\u00e5lrettet bruk av IKT som engasjerer elevene, men ogs\u00e5 at IKT-bruk kan forstyrre l\u00e6ringsmilj\u00f8et og l\u00e6rerens lederegenskaper. Det er \u00e5penbart et stort potensial i skolen for \u00e5 bli bedre p\u00e5 \u00e5 ut\u00f8ve god klasseromsledelse med IKT, men det er vanskelig \u00e5 se for seg noen universall\u00f8sninger for alle elever og alle trinn. Utfordringene er annerledes i grunnskolen enn videreg\u00e5ende skole, hvor alle elever har egen datamaskin. Enkelte l\u00e6rere synes det er OK at elever som oppfattes som br\u00e5kmakere bruker nettet slik de vil i klasserommet, slik at de ikke forstyrrer andre. Skoleeiere har ulik praksis n\u00e5r det gjelder \u00e5 for eksempel stenge eller ikke utestenge Facebook fra skolens nettverk, og sammen med alle disse faktorene spiller ogs\u00e5 l\u00e6rers kompetanse p\u00e5 \u00e5 bruke digitale verkt\u00f8y inn. \u00c5 v\u00e6re en digitalt kompetent l\u00e6rer vil i tillegg til verkt\u00f8ykompetanse kunne inneb\u00e6re gode lederevner i det digitale klasserommet, og ha tryggheten til \u00e5 ta i bruk de muligheter IKT gir. Dette krever sv\u00e6rt mye av l\u00e6rerne, og her gjenst\u00e5r det en stor jobb, jamf\u00f8r for eksempel Norgesuniversitetets kommende rapport Digital Tilstand i h\u00f8yere utdanning 2011, hvor mindre enn halvparten av l\u00e6rerstudentene mener at utdanningen bidrar til \u00e5 \u00f8ke deres digital kompetanse. Kan man, og b\u00f8r man hindre elever i \u00e5 bruke Internett? Debatter om klasseromsledelse og IKT har en lei tendens til \u00e5 a) havne i skyttergravene og b) nesten utelukkende handle om man skal stenge Facebook p\u00e5 skolens nettverk eller ei. Det handler ofte om ulike l\u00e6ringssyn og ideologier som braker sammen i mediene, men problemstillingene er h\u00f8ylydt tilstede ogs\u00e5 i klasserommet. L\u00e6rere har ulike strategier for \u00e5 f\u00e5 lykkes, noen benytter verkt\u00f8y for skjermkontroll eller har en av-knapp for Internett, dette kan fungere godt for enkelte. Men mange elever er alltid minst et hestehode foran IT-avdelingen, noe et typisk utdrag fra elevintervjuene viser tydelig: \u00ab...det er ikke mulig \u00e5 hindre ungdommer \u00e5 chatte, vi finner alltid et eller annet vi kan chatte med\u00bb. Elev, VG2. \u00ab... de sperrene er det ikke noe problem \u00e5 komme forbi\u00bb.\u00a0 Elev, VG2. Intervjuer: - l\u00e6rer du bort s\u00e5nne proxyserver-triks til andre? \u00abTil noen. Til de heldige\u00bb. Elev, VG2. N\u00e5r skolen stenger Facebook ute fra nettverket, g\u00e5r det sjelden lang tid f\u00f8r elevene finner en omvei. Eller de tar i bruk chatfunksjonen i en tjeneste som ikke er utestengt (for eksempel Skype), og mange elever har smarttelefoner som overfl\u00f8diggj\u00f8r skolens tr\u00e5dl\u00f8se nettverk om det skulle knipe. Fra en videreg\u00e5ende skole (ikke intervjuet i Monitor) i midt-Norge kjenner jeg til et prosjekt som skulle hindre elevene i \u00e5 komme p\u00e5 nett med smarttelefoner. Det viste seg at av tekniske \u00e5rsaker var det bare mulig \u00e5 sperre telefoner med Android operativsystem. Majoriteten av elevene med smarttelefoner har iPhone, derfor m\u00e5tte prosjektet skrinlegges. Eksemplet viser hvor ressurskrevende det kan v\u00e6re \u00e5 bruke makt for \u00e5 hindre elevers nettbruk. Kollega Snorre L\u00f8v\u00e5s har skrevet et interessant stykke fiksjon om dette p\u00e5 sin private blogg . Jeg skal fors\u00f8ke \u00e5 svare p\u00e5 sp\u00f8rsm\u00e5let: ja, det er mulig \u00e5 hindre elever i \u00e5 bruke internett til annet enn strengt faglige aktiviteter. Men det inneb\u00e6rer blant annet \u00e5 holde et strengt kontrollregime g\u00e5ende kontinuerlig (overv\u00e5ke datamaskiner, nettverk, beslaglegge mobiltelefoner og s\u00e5 videre), og bruke ressurser som kanskje kunne ha v\u00e6rt brukt til \u00e5 jobbe faglig. Dette betyr jo ikke at skolen skal \u00e5pne slusene og gi fra seg all kontroll, det blir desto viktigere \u00e5 legge til rette for m\u00e5lrettet bruk med klare faglige m\u00e5l og regler. Jeg kan anbefale en artikkel fra Norsk Medietidsskrift 1/2010 som heter Tr\u00e5dl\u00f8se netv\u00e6rk og sociale normer under forandring (artikkelen m\u00e5 kj\u00f8pes), for de som \u00f8nsker \u00e5 lese mer om hva slags paradigmeskifte som kanskje finner sted n\u00e5r klasserom f\u00e5r tr\u00e5dl\u00f8se nettverk. Hva slags tiltak kan gj\u00f8res? Det er ikke plass her til \u00e5 foresl\u00e5 tiltak for alle niv\u00e5er og akt\u00f8rer, men om jeg skal gj\u00f8re et utvalg, tror jeg f\u00f8lgende punkter er blant de viktigste: Skoleeiere b\u00f8r legge til rette for kontinuitet i IKT-satsninger, heve kompetansen for alle, og s\u00f8rge for god infrastruktur. Trege maskiner og sensurert nett skaper frustrasjon og d\u00e5rlig utgangspunkt for l\u00e6ring. La instruksjonene i klasserommet v\u00e6re krystallklare, la reglene v\u00e6re enkle \u00e5 h\u00e5ndheve for alle l\u00e6rere. Ikke bruk IKT for enhver pris. La to-tre elever ta notater som deles med resten av klassen etter undervisningen, i stedet for at alle har skjermene oppe konstant. Jeg synes ogs\u00e5 det er mye nyttig \u00e5 hente i bloggen til Eva Bratvold . L\u00e6rer Rune Mathisen har oppsummert gode tips han har laget sammen med andre l\u00e6rere i denne presentasjonen . Temaet klasseromsledelse vil vi nok aldri bli ferdige med, det kommer mer om sammenhenger med andre faktorer som ber\u00f8rer IKT-bruk i skolen n\u00e5r Monitorene publiseres. Kom gjerne med tilbakemeldinger, gode eller d\u00e5rlige historier fra klasseromsvirkeligheten, eller gj\u00f8r oss oppmerksomme p\u00e5 andre ting du synes er viktige.", "title": "Klasseromsledelse og IKT"},
{"date": "19. april 2011", "content": "I jakten p\u00e5 nye perspektiver p\u00e5 teknologi, l\u00e6ring og f\u00f8rskolebarn, gikk turen i april til Billund og konferansen Lego Idea Conference. Kanskje ville noen nye perspektiver p\u00e5 lek og l\u00e6ring bli presentert for gjenbruk hjemme? Konferansen, hvor LEGO selv var arrang\u00f8r, hadde et internasjonalt preg, og hovedtema var kreativitet , l\u00e6ring og innovasjon. Nettopp det lekbetonte og uformelle gikk igjen, blant annet med work-shops hvor undertegnede fikk hente fram gamle byggekunster, men i nye samarbeidsformer. Sesjonen het \u201dEarly years problem solving (pre-school)\u201d. De ulike gruppene fikk i oppgave \u00e5 l\u00f8se oppgaver for \u00e5 hjelpe kosedyret Gina Giraff som hadde f\u00e5tt vondt i halsen. Det gikk ikke lenge f\u00f8r voksne folk i dress og drakt satt p\u00e5 gulvet i dyp konsentrasjon, og medvirket i Ginas liv. Samtidig gikk lyden i taket, og latterkulene satt l\u00f8st etter hvert som byggverkene vokste fram. Da folk fra hele verden etterp\u00e5 fikk presentere underverkene gruppene hadde skapt, kom poenget med det \u00e5 bruke objekter i lek for l\u00e6ring, samt d\u00e5rlig skjult stolthet over mestring, fram. I jakten p\u00e5 nye perspektiver p\u00e5 teknologi, l\u00e6ring og f\u00f8rskolebarn, gikk turen i april til Billund og konferansen Lego Idea Conference. Kanskje ville noen nye perspektiver p\u00e5 lek og l\u00e6ring bli presentert for gjenbruk hjemme? Konferansen, hvor LEGO selv var arrang\u00f8r, hadde et internasjonalt preg, og hovedtema var kreativitet , l\u00e6ring og innovasjon. Nettopp det lekbetonte og uformelle gikk igjen, blant annet med work-shops hvor undertegnede fikk hente fram gamle byggekunster, men i nye samarbeidsformer. Sesjonen het \u201dEarly years problem solving (pre-school)\u201d. De ulike gruppene fikk i oppgave \u00e5 l\u00f8se oppgaver for \u00e5 hjelpe kosedyret Gina Giraff som hadde f\u00e5tt vondt i halsen. Det gikk ikke lenge f\u00f8r voksne folk i dress og drakt satt p\u00e5 gulvet i dyp konsentrasjon, og medvirket i Ginas liv. Samtidig gikk lyden i taket, og latterkulene satt l\u00f8st etter hvert som byggverkene vokste fram. Da folk fra hele verden etterp\u00e5 fikk presentere underverkene gruppene hadde skapt, kom poenget med det \u00e5 bruke objekter i lek for l\u00e6ring, samt d\u00e5rlig skjult stolthet over mestring, fram. Det er f\u00f8rste gang jeg h\u00f8rer sir Ken Robertson, for mange pedagoger en kjent stemme for det kreative og l\u00e6ring. Det viste seg at mannen er en stor humorist, og \u00e5 holde et publikum i sin hule h\u00e5nd i en og en halv time uten manus var imponerende i seg selv. Kort fortalt, oppfattet jeg at hans budskap var at vi ikke kan legge opp til en \u201doppskrift\u201d som vi skal utdanne alle etter. Den mer mekaniske og line\u00e6re tankegangen fungerer ikke, fordi ingen er mekaniske. Vi er organiske, i den forstand at vi er uforutsigbare og ikke kan si hva vi trenger, eller hva vi skal bli n\u00e5r vi er barn. Robertson hevdet skoler tilpasses det konforme, og ikke det fleksible, p\u00e5 kostnad av det kreative i oss. Det kreative er viktig i f\u00f8lge han, fordi det setter i gang prosesser som blir til originale id\u00e9er som har verdi. Robertson talte om at vi lever i en tid med en revolusjon av endring, og denne b\u00f8r gjenspeiles gjennomg\u00e5ende i utdanningssystemet hvor det kreative i hvert menneske utnyttes maksimalt. Vi improviserer og komponerer v\u00e5re egne liv etter hvert som veien g\u00e5s, og oppdager hva vi interesserer oss for. Hvis vi kommer over noe vi virkelig liker, s\u00e5 fortsetter vi \u00e5 gj\u00f8re det. Noe skjer med oss, ikke minst f\u00f8lelsesmessig. N\u00e5r vi gj\u00f8r noe vi liker, f\u00f8les 1 time som 5 minutter. Men n\u00e5r vi gj\u00f8r noe vi ikke liker, f\u00f8les 5 minutter som 1 time. Derfor er utdanningens utfordring \u00e5 legge til rette for at alle finner sitt rette element, og blir gode til noe. N\u00e5r man finner det man liker virkelig godt kan det endre livet til folk, for eksempel ved at man finner ut hva man skal bli, fortalte Robertson. Robertson snakket ogs\u00e5 om teknologiens rolle for barn i dag, mest i forhold til forandringene de f\u00f8rer til. Som en av mange historier fortalte han om at han sammen med en 4-\u00e5ring sett p\u00e5 et bilde hvor det blant annet var bilde av noen som snakket i en analog telefon. For 4-\u00e5ringen var det naturlig \u00e5 sp\u00f8rre om hvorfor i all verden noen hadde festet telefonen i veggen? Poenget her var at ny teknologi ikke er ny teknologi lenger hvis den er fra f\u00f8r du er f\u00f8dt. Litt alvor i all leken, dagen var en nyttig p\u00e5minning om at \u00e5 legge til rette for l\u00e6ring ikke har noen fasit. Fordi vi mennesker er forskjellige har vi ulike m\u00e5ter \u00e5 l\u00e6re p\u00e5, og utfordringen er \u00e5 finne hver enkeltes \u201dspesialitet\u201d. Konferanser som dette er inspirerende i den forstand at veien ikke er lang for \u00e5 f\u00e5 oss mennesker til \u00e5 ta i bruk kreativiteten vi alle er f\u00f8dt med n\u00e5r forholdene legges til rette. Slik sett har erfaringene fra konferansen\u00a0 overf\u00f8ringsverdi, barnehagens store forse er arbeidet med lekens betydning i l\u00e6reprosesser. IKT kan v\u00e6re virkemiddelet som \u201dlokker fram\u201d kreativitet og dermed l\u00e6ring i leken hos store og sm\u00e5 og slik kan barnehagen kan bidra til \u00e5 integrere nye samfunnsendringer i utdanningssektoren. Men p\u00e5 egne premisser.", "title": "Educating the Creative Mind"},
{"date": "14. mars 2011", "content": "L\u00f8rdag 5. mars hadde jeg et debattinnlegget p\u00e5 trykk i Klassekampen. Debattinnlegget var en kommentar til en kronikk av lektor Lars Audun Br\u00e5ten, som sto p\u00e5 trykk i Klassekampen fredag 25. februar. Mitt debattinnlegg var noe forkortet og redigert av Klassekampen, dette er fulltekstversjonen. L\u00f8rdag 5. mars hadde jeg et debattinnlegget p\u00e5 trykk i Klassekampen. Debattinnlegget var en kommentar til en kronikk av lektor Lars Audun Br\u00e5ten, som sto p\u00e5 trykk i Klassekampen fredag 25. februar. Mitt debattinnlegg var noe forkortet og redigert av Klassekampen, dette er fulltekstversjonen. Illustrasjon: Kr istina Barnett, brukt i henhold til CC BY NC ND 2.0, Bloggkonvensjoner Den typen publisering blogger representerer er et tap for offentligheten, demokratiet og ytringsfriheten, hevder lektor Lars Audun Br\u00e5ten i Klassekampen fredag 25. februar. Nei, det er det ikke, hevder jeg. Blogg er f\u00f8rst og fremst et publiseringsverkt\u00f8y, et medium med egne konvensjoner og rammebetingelser, som tv, aviser og andre medier. Det tar tid\u00a0 og \u00f8velse \u00e5 mestre disse konvensjonene. Dette gjelder bloggkompetanse p\u00e5 lik linje med annen kompetanse. Innhold og bruk N\u00e5r Br\u00e5ten snakker om blogger, er det tydelig kun \u00e9n bloggsjanger han tenker p\u00e5. De som gjerne skrives av unge jenter, og handler om disse jentenes hverdag og tanker. \u00c5 sammenlikne blogger (s\u00e6rlig de s\u00e5kalte \u201drosabloggene\u201d) med redaksjonelt produsert innhold, blir som \u00e5 sammenlikne hjemmefilmer med profesjonelt produserte dokumentarfilmer. Blogger, nettdebatter og andre sosiale medier er viktige supplement til andre medier og sjangre, men de er ingen erstatning. Det handler om innhold og bruk, ikke teknologi og medium. M\u00e5lgrupper Blogger er lettleste, underholdningspreget og uvesentlige, hevder Br\u00e5ten videre. Er innhold n\u00f8dvendigvis irrelevant fordi det er underholdende?, sp\u00f8r jeg. Blogger styres av de samme prinsippene som andre medier, det handler om m\u00e5lgrupper, interesser, variasjon og roller. Liker du ikke det du leser er du kanskje heller ikke i m\u00e5lgruppa. Da trenger du ikke lese mer av det samme, men heller rette oppmerksomheten mot noe annet. En blogg som handler om en ung jentes hverdag er sikkert like relevant for en middelaldrende mann som bladet B\u00e5tmagasinet er interessant for en person uten noen som helst interesse for b\u00e5ter og b\u00e5tliv. Den andres interesser er ikke attraktiv for noen av personene, men begge kan slumpe til \u00e5 bli overrasket den dagen de faktisk finner en artikkel av interesse der de ikke ventet det. B\u00e5de og, ikke enten eller For \u00e5 avslutte; det som st\u00e5r i en blogg kan v\u00e6re like relevant for samfunnsdebatten som innholdet i b\u00f8ker, tidsskrift eller papiraviser. Blogger m\u00e5 leses etter de samme prinsippene som alle andre kilder. Man kommer langt med sunn fornuft, et bevisst forhold til kilder, evne til \u00e5 vurdere kilder og avsender. Som Br\u00e5ten skriver i sin egen blogg , sier Kunnskapsl\u00f8ftets l\u00e6ringsplakat at \u201dskolen skal stimulere elevene til \u00e5 utvikle egne l\u00e6ringsstrategier og evne til kritisk tenking\u201d. Det er nettopp dette Br\u00e5ten skal l\u00e6re sine elever. Det offentlige ordskiftet trenger variasjon. Utfordringen er ikke et sp\u00f8rsm\u00e5l om enten eller , men hvordan vi kultiverer et b\u00e5de og .", "title": "Blogg en halv"},
{"date": "25. februar 2011", "content": "Interessant debatt Interessant debatt Oppslaget i Sunnm\u00f8rsposten 21. februar om Facebook-forbud , har tatt opp igjen en interessant debatt om sosiale medier i skolen. I debatten blir det reist sp\u00f8rsm\u00e5l om hvorvidt denne typen medier har noen som helst verdi for l\u00e6ring, eller om de kun er til hinder for elevens konsentrasjon om det faglige arbeidet. \u00d8ystein Johannessen har bidratt i debatten med interessante innlegg p\u00e5 sin blogg . Vi mener debatten reiser (minst) to viktige aspekter: 1. Klasseledelse 2. Bruk av sosiale medier i undervisningssammenheng Klasseledelse At elever ikke konsentrerer seg om det de skal, er ikke et nytt fenomen. Det er grunn til \u00e5 anta at elevene gjennom tilgang til Internett m\u00f8ter fristende atspredelsessysler som f eks det \u00e5 surfe p\u00e5 internett, sjekke Facebook eller chatte med andre. Likevel er det dessverre ikke slik at \u00e5 stenge tilgangen til Facebook og andre sosiale medier f\u00f8rer til at elevene har all sin konsentrasjon rettet mot l\u00e6reren og undervisningen. I denne debatten er klasseledelse veldig relevant. Som doktorgradsstipendiat Arne Olav Nygard ved Universitetet i Stavanger p\u00e5peker i Sunnm\u00f8rsposten 23.februar er det \u00e5 holde kontroll i klasserommet en eldgammel utfordring for l\u00e6reren. Nygard mener l\u00e6reren m\u00e5 kunne bestemme n\u00e5r datamaskinen skal brukes og ikke - det er l\u00e6rerens ansvar \u00e5 kontrollere uromoment i klassen, og da ikke bare teknologiske uromoment. Vi m\u00e5 fokusere p\u00e5 bruken av sosiale medier i l\u00e6ringssammenheng. Det at elever for eksempel har tilgang til og bruker facebook gir ikke i seg selv noe l\u00e6ringsutbytte ( Kirschner og Karpinski, 2010 ). Sosiale medier i undervisningssammenheng I dag er sosiale medier viktig i seg selv, som sjanger, fenomen og som en del av samfunnsutviklingen. I debatten rundt sosiale medier mener vi det er viktig \u00e5 nyansere det bildet som skisseres opp. Ja, sosiale medier handler om statusoppdateringer p\u00e5 Facebook, dagb\u00f8ker i bloggform eller underholdning p\u00e5 YouTube. Det som derimot b\u00f8r v\u00e6re fokus i den p\u00e5g\u00e5ende debatten er mulighetene sosiale medier gir for samskriving, samproduksjon, tilbakemelding, deling av ressurser, hvilket i neste omgang kan f\u00f8re til bedre l\u00e6ringsutbytte for eleven. Felles for all bruk av sosiale medier er at det i bunnen ligger en teknologi som muliggj\u00f8r og forenkler nettopp deling, kommunikasjon og publisering p\u00e5 flere plattformer og i ulike sjangre. Bruk av sosiale medier i undervisningssammenheng hviler p\u00e5 de samme premissene som andre verkt\u00f8y og metoder. Sosiale medier m\u00e5 forst\u00e5s som et supplement til, ikke en erstatning for, andre verkt\u00f8y og arbeidsformer. B\u00e5de for l\u00e6rer og elever m\u00e5 det v\u00e6re et m\u00e5l \u00e5 kunne avgj\u00f8re hvilke verkt\u00f8y som passer den gjeldende arbeidssituasjonen. Det handler i bunn og grunn om sjangerkunnskap. M\u00e5lrettet bruk M\u00e5lrettet bruk av sosiale medier er avgj\u00f8rende for \u00e5 oppn\u00e5 \u00f8nsket l\u00e6ringseffekt. Det er l\u00e6rere og andre (blant andre Ingunn Kj\u00f8l Wiig , Liv Marie Schou , Jan-Arve Overland og Eva Bratvold ) som allerede bruker denne typen medier i undervisningen og til formidling og deling av l\u00e6ringsressurser. For alle undervisningsopplegg m\u00e5 elevene f\u00e5 veiledning om hva de skal gj\u00f8re. Kanskje b\u00f8r vurderingskriterier v\u00e6re definert og formidlet til elevene p\u00e5 forh\u00e5nd? Du kan ikke gi elevene en bok og be dem g\u00e5 og l\u00e6re uten \u00e5 fortelle hva de skal l\u00e6re? Forel\u00f8pige forskningsfunn tyder p\u00e5 at bruk av sosiale medier kan ha positiv betydning for sosial utvikling og det \u00e5 oppretteholde relasjoner med andre ( Yu, Tian, Vogel og Kwok 2010 ). Bruk av sosiale medier kan ogs\u00e5 f\u00f8re til bedre muligheter for kommunikasjon med andre ( Ross, Orr, Sisic, Arseneault, Simmering og Orr, 2009 ). Det er behov for flere studier knyttet til bruk av og erfaringer med ulike typer sosiale medier og l\u00e6ring.I sin blogg p\u00e5peker professor ved NTNU, Arne Krokan, at det er behov for \u00e5 ta inn over seg de muligheter som sosiale medier gir, i stedet for \u00e5 fokusere ensidig p\u00e5 det negative. P\u00e5 tampen: Ogs\u00e5 kunnskapsminister Kristin Halvorsen etterlyser en skole som m\u00f8ter elevene der de er, og som kan bidra til \u00e5 hindre frafall. Denne bloggposten er en samproduksjon mellom Ove, Cecilie og Karoline, og er produsert i samskrivingsverkt\u00f8yet Google docs.", "title": "Sosiale medier i skolen"},
{"date": "25. februar 2011", "content": "N\u00e5 er det lagt ut et intervju hvor Annikka Suoninen forteller om arbeidet og resultatene fra den finske unders\u00f8kelsen om f\u00f8rskolebarns mediebruk. N\u00e5 er det lagt ut et intervju hvor Annikka Suoninen forteller om arbeidet og resultatene fra den finske unders\u00f8kelsen om f\u00f8rskolebarns mediebruk.", "title": "Intervju om finsk sm\u00e5barnsbarometer"},
{"date": "24. februar 2011", "content": "Senter for IKT i utdanningen leste med glede om digitale verkt\u00f8y som pr\u00f8ves ut ved \u00e5 \u201dskrive til lesing\u201d i barnehagene, og tilknytningen til et st\u00f8rre europeisk forskningsprosjekt (Aftenposten 22.02.11). Senteret legger ogs\u00e5 merke til lite innsikt der en barnehageansatt sp\u00f8rres om \u201ddet ikke blir for mye l\u00e6ring og lite lek i barnehagen p\u00e5 denne m\u00e5ten?\u201d. Den dyktige ansatte svarer at barna l\u00e6rer gjennom lek og at man fint kan leke med bokstaver p\u00e5 pc\u2019en. Senter for IKT i utdanningen leste med glede om digitale verkt\u00f8y som pr\u00f8ves ut ved \u00e5 \u201dskrive til lesing\u201d i barnehagene, og tilknytningen til et st\u00f8rre europeisk forskningsprosjekt (Aftenposten 22.02.11). Senteret legger ogs\u00e5 merke til lite innsikt der en barnehageansatt sp\u00f8rres om \u201ddet ikke blir for mye l\u00e6ring og lite lek i barnehagen p\u00e5 denne m\u00e5ten?\u201d. Den dyktige ansatte svarer at barna l\u00e6rer gjennom lek og at man fint kan leke med bokstaver p\u00e5 pc\u2019en. I Kvalitetsmeldinga (St.mld 41. 2009) st\u00e5r det at \u201dDepartementet ser p\u00e5 bruk av IKT i barnehagen som et ledd i kvalitets- og innovasjonsarbeidet i barnehagen\u201d og at \u201cBarna i barnehagen b\u00f8r f\u00e5 m\u00f8te digitale verkt\u00f8y som en kilde til lek, kommunikasjon og innhenting av kunnskap\u201d. Videre skal \u201cL\u00e6ring skal foreg\u00e5 gjennom lek og hverdagsaktiviteter, og l\u00e6ring og omsorg skal sees i sammenheng\u201d. Senteret ser fram til at Aftenposten f\u00f8lger opp saken n\u00e5r funnene fra forskningsprosjektet foreligger, slik at kunnskapen om pedagogisk bruk av IKT i barnehagene kan benyttes i det videre pedagogiske arbeidet OG leken med IKT i barnehagen.", "title": "L\u00e6ring og lek g\u00e5r h\u00e5nd i h\u00e5nd - ogs\u00e5 digitalt!"},
{"date": "17. februar 2011", "content": "Blogginnlegg fra SkoleForum 2011 p\u00e5 Lillestr\u00f8m, skrevet av elever fra Sandvika videreg\u00e5ende skole og Tromstun skole . De er aktive p\u00e5 messen p\u00e5 oppdrag for Senter for IKT i utdanningen. Blogginnlegg fra SkoleForum 2011 p\u00e5 Lillestr\u00f8m, skrevet av elever fra Sandvika videreg\u00e5ende skole og Tromstun skole . De er aktive p\u00e5 messen p\u00e5 oppdrag for Senter for IKT i utdanningen. Her p\u00e5 IKT messen har vi intervjuet selveste Eirik Newth. De fleste av dere kjenner han nok fra realityserien \"Skal vi danse?\". Han er en av Norges mest kjente astrofysikere i tillegg til at han er forfatter. Det er egentlig ganske synd at en av Norges beste forskere innen astrofysikk er mest kjent som \"han fra Skal vi danse\". Han holdt et foredrag der han snakket om hvordan samfunnet har utviklet seg siden han selv var barn. Han er for digitalisering av den norske skole og mener spesielt at riktig bruk av IKT f\u00f8rer til \u00f8kt l\u00e6ring, til tross for at det kan v\u00e6re en utfordring til tider. Som de tre viktigste programmene innenfor IKT, plasserer han Google Earth p\u00e5 topp og nevner ogs\u00e5 Wikipedia og applications eller \"apps\" p\u00e5 mobilen med faglig innhold. Han sier han legger stor merke til \u00f8kningen av kunnskap hos barn og ungdom i 2011 i forhold til f\u00f8r i tiden. \"Jeg m\u00e5 justere kartet mitt, for landskapet har forandret seg,\" avslutter han. Skrevet av Tromstun US og Sandvika VGS", "title": "Eirik Newth - 14 \u00e5r i 2011"},
{"date": "17. februar 2011", "content": "Vi vil gjerne takk Microsoft og ItsLearning for de gode matpakkene vi har f\u00e5tt i dag og i g\u00e5r! Det smakte utrolig godt :) Hilsen alle bes\u00f8kende fra Sandvika VGS Vi vil gjerne takk Microsoft og ItsLearning for de gode matpakkene vi har f\u00e5tt i dag og i g\u00e5r! Det smakte utrolig godt :) Hilsen alle bes\u00f8kende fra Sandvika VGS", "title": "Takk for maten!"},
{"date": "17. februar 2011", "content": "Fra 16-17 Februar tar SkoleForum sted i Lillestr\u00f8m. Dette er en messe der produsenter har mulighet til \u00e5 informere og f\u00e5 solgt sitt produkt. I dag er det den andre og siste dagen, derfor har vi tatt en runde rundt i de forskjellige standene vi finner p\u00e5 SkoleForum for \u00e5 h\u00f8re hva produsentene mener om denne messen. Vi snakket spesielt med Bente Moxness som rett og slett f\u00f8lte seg lurt for \u00e5 ha betalt s\u00e5 mye penger for \u00e5 ha sin stand p\u00e5 SkoleForum. Bente sier klart at hun ikke kommer tilbake neste \u00e5r. Fra 16-17 Februar tar SkoleForum sted i Lillestr\u00f8m. Dette er en messe der produsenter har mulighet til \u00e5 informere og f\u00e5 solgt sitt produkt. I dag er det den andre og siste dagen, derfor har vi tatt en runde rundt i de forskjellige standene vi finner p\u00e5 SkoleForum for \u00e5 h\u00f8re hva produsentene mener om denne messen. Vi snakket spesielt med Bente Moxness som rett og slett f\u00f8lte seg lurt for \u00e5 ha betalt s\u00e5 mye penger for \u00e5 ha sin stand p\u00e5 SkoleForum. Bente sier klart at hun ikke kommer tilbake neste \u00e5r. Hvorfor har SkoleForum blitt s\u00e5 mislykket? de fleste produsentene vi har snakket med mener at grunnen til det d\u00e5rlige oppm\u00f8tet er d\u00e5rlig informering og reklamasjon om denne messen. Hadde arrang\u00f8rene bedt de som har leid inn stander her om \u00e5 informere sine kunder og kontakter ville kanskje oppm\u00f8tet v\u00e6rt st\u00f8rre? I tillegg er messen satt til et ugunstig tidspunkt. I februar var den store MET2011 messen i London, og de aller fleste prioriterte denne foran SkoleForum. I fjor ble det arrangert at l\u00e6rere i Akershus fylkeskommune fikk komme gratis og promoteringen var bedre. Mange har reist langt for \u00e5 komme hit og betalt mye penger for \u00e5 v\u00e6re her. En liten stand koster produsenten 16 000 kr. Dette er betraktelig mye mer enn hva det koster p\u00e5 de st\u00f8rre messene som nkul og \u00f8stlandsk l\u00e6ringsstevne. Samtidig som SkoleForum foreg\u00e5r det en utdanningsmesse i Oslo. Dette er d\u00e5rlig timing. For at l\u00e6rere fra ulike skoler skal ha mulighet til \u00e5 komme p\u00e5 SkoleForum er det ogs\u00e5 n\u00f8dvendig at de f\u00e5r fri fra skolen og skaffet vikar til sine timer. Det er det ikke alltid rektor tillater. Mange f\u00f8ler seg ogs\u00e5 lurt. 2-3 uker f\u00f8r messen startet ble det gitt informasjon om at 600-700 forh\u00e5ndsp\u00e5meldte. Dagen f\u00f8r messen startet viste det seg at dette ikke var tilfellet ettersom det kun var ca 200 p\u00e5meldte. Dessuten er det s\u00e5nn at jo f\u00e6rre som kommer, dess f\u00e6rre er interessert i akkuratt ditt produkt! Mange ville ogs\u00e5 heller brukt tid til \u00e5 promotere produktet sitt p\u00e5 en annen m\u00e5te enn \u00e5 delta p\u00e5 SkoleForum. Dessuten mener mange at Lillestr\u00f8m er et uinterresant sted \u00e5 dra til for \u00e5 v\u00e6re p\u00e5 en IKT messe. Om det er p\u00e5 mer sentrale og aktuelle steder som nkul i Trondheim eller utdanningsmessen i Oslo. SkoleForum kunne blitt en stor og vellykket messe, men arrang\u00f8rene har mislyktes og produsentene taper penger. For dere som ikke kom er det bare en ting dere virkelig har g\u00e5tt glipp av. Nemlig alle de gratis tingene som produsentene deler ut!!", "title": "SkoleForum, dag 2"},
{"date": "17. februar 2011", "content": "En av de morsomste tingene ved \u00e5 v\u00e6re p\u00e5 en messe er alle de kule tingene man f\u00e5r utdelt gratis. I l\u00f8pet av disse to dagene har vi blitt eksperter p\u00e5 \u00e5 finne og samle gratis ting og tang. Her ser dere bilde av litt av de vi har funnet. Dette er ca halvparten. Etter denne messen kan vi vel si at vi har blitt rikere, b\u00e5de p\u00e5 kunnskap og materielle ting. Noe er bare dubeditter, noe ganske nyttig! En av de morsomste tingene ved \u00e5 v\u00e6re p\u00e5 en messe er alle de kule tingene man f\u00e5r utdelt gratis. I l\u00f8pet av disse to dagene har vi blitt eksperter p\u00e5 \u00e5 finne og samle gratis ting og tang. Her ser dere bilde av litt av de vi har funnet. Dette er ca halvparten. Etter denne messen kan vi vel si at vi har blitt rikere, b\u00e5de p\u00e5 kunnskap og materielle ting. Noe er bare dubeditter, noe ganske nyttig! Vi kan masse om ny teknologi blant annet om SMART Board, skjermdeling, nettbaserte studier og l\u00e6rerike sider (NRK skole) og at i fremtiden vil filene slik vi kjenner dem v\u00e6re utkonkurrert. S\u00e5, om noen l\u00e6rere der ute er nyskjerrige p\u00e5 hvordan de kan bruke IKT mer i skoleundervisningen, ta kontakt med oss. Vi er ekspertene ;) Et tips: p\u00e5 tide \u00e5 bruke elevene som en ressurs.", "title": "Lite tips til slutt"},
{"date": "17. februar 2011", "content": "Kikora er et matteverkt\u00f8y p\u00e5 nett som er utviklet for \u00e5 hjelpe elevene til \u00e5 \u00f8ke motivasjon og forbedre seg i matematikk faget. Det er ogs\u00e5 hjelpsomt for l\u00e6rere, fordi de f\u00e5r mulighet til \u00e5 tilpasse undervisningen og de kan ha kontroll over hva elevene gj\u00f8r i hver eneste time, og derav se hva som trengs \u00e5 jobbes mer med. Det spesielle med Kikora er at det viser hvilke feil du gj\u00f8r, underveis i regnestykket, slik at man kan se hva man har gjort galt og akkuratt hvor man mister tr\u00e5den. De har 5 punkter som produktet er bygget p\u00e5: Kikora er et matteverkt\u00f8y p\u00e5 nett som er utviklet for \u00e5 hjelpe elevene til \u00e5 \u00f8ke motivasjon og forbedre seg i matematikk faget. Det er ogs\u00e5 hjelpsomt for l\u00e6rere, fordi de f\u00e5r mulighet til \u00e5 tilpasse undervisningen og de kan ha kontroll over hva elevene gj\u00f8r i hver eneste time, og derav se hva som trengs \u00e5 jobbes mer med. Det spesielle med Kikora er at det viser hvilke feil du gj\u00f8r, underveis i regnestykket, slik at man kan se hva man har gjort galt og akkuratt hvor man mister tr\u00e5den. De har 5 punkter som produktet er bygget p\u00e5: 1. Grunnleggende krav og konvensjoner skal gjelde - ogs\u00e5 digitalt - L\u00e6rene skal for eksempel fortsatt kunne se utregningen - Kikora skal ikke gj\u00f8re utregningen lettere, men skal v\u00e6re et hjelpemiddel som viser mer utfyllende hva som trenger \u00e5 forbedres 2. Fortl\u00f8pende tilbakemelding uansett valg av l\u00f8sningsmetode (Svar p\u00e5 under 1 sekund) - Elevene skal f\u00e5 tilbakemelding underveis - N\u00e5r elevene ser at de gj\u00f8r noe rett, skaper dette en mestringsf\u00f8lelse. Man f\u00e5r positive tilbakemeldinger n\u00e5r man gj\u00f8r noe riktig, og slipper \u00e5 gj\u00f8re f\u00f8lgefeil - Elevene skal v\u00e6re den aktive parten - Med Kikora kan l\u00e6reren bruke tiden p\u00e5 der det mangler grunnleggende forst\u00e5else, istenfor \u00e5 hjelpe til med detaljfeil 3. Bidra til \u00e5 gi ALLE elever utfordringer p\u00e5 sitt niv\u00e5 - Det er alltid noen som er flinkere og d\u00e5rligere i en klasse, og med Kikora kan man lettere velge hvilket niv\u00e5 man vil gj\u00f8re oppgaver p\u00e5 4. Gi l\u00e6reren fortl\u00f8pende oversikt over elevens progresjon - L\u00e6reren kan se hvem som henger med, og hvem som ikke gj\u00f8r det - De f\u00e5r rapporter etter hver time, og se hvordan hver enkelt elev ligger ann. De har tilgang til alle oppgavene som elevene gj\u00f8r. - Lettere \u00e5 f\u00f8lge opp elevene - Kikora gj\u00f8r den jobben for l\u00e6reren som tar lengst tid, og gj\u00f8r at l\u00e6reren kan fokusere mer p\u00e5 elevenes l\u00e6ring 5. Ivareta det praktisk for l\u00e6reren - Kikora kan entres gjennom Fronter og ItsLearning, og er derfor lett tilgjengelig b\u00e5de for l\u00e6rer og elev Kikora brukes av ca 20 000 l\u00e6rere rundt om i Norge, og er sv\u00e6rt popul\u00e6rt. Det er utviklet mest for ungdomskole og 1. klasse p\u00e5 videreg\u00e5ende. Vi snakket med Anders Baumberger, redakt\u00f8r i Kikora, som holdt foredrag p\u00e5 IKT messen i dag, og han fortalte at det utvikles for barneskolen og resten av videreg\u00e5ende n\u00e5. En \u00e5rslinsens koster i utgangspunktet 150 kr for en elev, men jo fler man kj\u00f8per jo billigere blir det per stykk. Vi synes Kikora var et kjempe bra verkt\u00f8y, som kan hjelpe oss \u00e5 forst\u00e5 mer av de feilene vi gj\u00f8r i matte og motivere oss mer. Vi kunne gjerne tenkt oss \u00e5 bruke dette i v\u00e5re mattetimer! Du kan lese mer p\u00e5 Kikoras nettside: www.kikora.no Hilsen Anna og Rikke, elever ved Sandvika VGS", "title": "Kikora - enklere og mer effektiv matte"},
{"date": "17. februar 2011", "content": "Noen har en oppfatning av at SMART Board er et leket\u00f8y og best egnet for tegning og morro, derfor opps\u00f8kte vi SMART Board sin stand for \u00e5 finne ut om det er noe som kan brukes p\u00e5 videreg\u00e5ende. Vi fikk en kort introduksjon om hvordan SMART Board kan brukes og hvordan det kan v\u00e6re nyttig for oss p\u00e5 videreg\u00e5ende. SMART Board er ikke bare et tegneverkt\u00f8y, men kan ogs\u00e5 brukes som en vanlig PC med alle de funksjonene vi er vant til. Den har multi touch og gode verkt\u00f8y som blant annet kart, periodiske system, gode matteverkt\u00f8y, tavlefunksjon og et stort bildegalleri til alle fag. Noen har en oppfatning av at SMART Board er et leket\u00f8y og best egnet for tegning og morro, derfor opps\u00f8kte vi SMART Board sin stand for \u00e5 finne ut om det er noe som kan brukes p\u00e5 videreg\u00e5ende. Vi fikk en kort introduksjon om hvordan SMART Board kan brukes og hvordan det kan v\u00e6re nyttig for oss p\u00e5 videreg\u00e5ende. SMART Board er ikke bare et tegneverkt\u00f8y, men kan ogs\u00e5 brukes som en vanlig PC med alle de funksjonene vi er vant til. Den har multi touch og gode verkt\u00f8y som blant annet kart, periodiske system, gode matteverkt\u00f8y, tavlefunksjon og et stort bildegalleri til alle fag. Mange har kanskje den oppfatningen av at SMART Board er et veldig nytt produkt, men det er ikke tilfellet. Da vi bes\u00f8kte SMART Board standen ble vi spurt om n\u00e5r vi trodde det f\u00f8rste SMART Board kom. Vi svarte 2006, men dette viste seg \u00e5 v\u00e6re helt feil fordi det f\u00f8rste SMART Board kom til Norge i 1998. Den gangen var det riktignok kun store bedrifter som Statoil og Telenor som brukte SMART Board, men da med mange f\u00e6rre funksjoner enn de vi har idag. F\u00f8r l\u00e5 prisen p\u00e5 rundt 70 000 norske kroner for et SMART Board, mens idag er det blitt mer utbredt og prisen er n\u00e5 under halvparten av det det var den gangen. SMART Board kan bidra til \u00e5 gj\u00f8re undervisningen enklere og mer interessant b\u00e5de elever og l\u00e6rere.", "title": "SMART Board i den videreg\u00e5ende skole"},
{"date": "17. februar 2011", "content": "Vet dere at NRK har en egen skoleside p\u00e5 nett? Det visste ikke vi, f\u00f8r vi bes\u00f8kte SkoleForum-messen p\u00e5 Lillestr\u00f8m. Der hadde NRK en egen stand hvor de reklamerte for den relativt nye nettsiden. \u00a0P\u00e5 nettsiden har de en samling av mange filmsnutter om forskjellige emner. De har organisert filmsnuttene etter skolefag, og deretter under ulike kategorier i disse fagene. Hvis vi for eksempel klikker oss inn p\u00e5 \u201dgeografi\u201d og s\u00e5 videre til \u201dbefolkningsutvikling\u201d, f\u00e5r vi opp mange ulike klipp som er relevante for dette temaet. Vet dere at NRK har en egen skoleside p\u00e5 nett? Det visste ikke vi, f\u00f8r vi bes\u00f8kte SkoleForum-messen p\u00e5 Lillestr\u00f8m. Der hadde NRK en egen stand hvor de reklamerte for den relativt nye nettsiden. \u00a0P\u00e5 nettsiden har de en samling av mange filmsnutter om forskjellige emner. De har organisert filmsnuttene etter skolefag, og deretter under ulike kategorier i disse fagene. Hvis vi for eksempel klikker oss inn p\u00e5 \u201dgeografi\u201d og s\u00e5 videre til \u201dbefolkningsutvikling\u201d, f\u00e5r vi opp mange ulike klipp som er relevante for dette temaet. Det som er positivt med denne tjenesten er at det er gratis og tilgjengelig for alle. I tillegg s\u00e5 finnes det fagstoff som passer for alle klassetrinn og niv\u00e5er. Nettsiden er veldig brukervennlig, den er oversiktlig og enkel \u00e5 navigere seg frem p\u00e5. I tillegg har de kategorier for kjente personer, NRK-programmer og en oversikt over l\u00e6replanene. Vi tror at NRK sin skolenettside vil v\u00e6re en god ressurs til skolearbeid og lekser. Vi tror ogs\u00e5 at disse filmklippene kan v\u00e6re en positiv variasjon i undervisningen for \u00e5 gj\u00f8re stoffet litt mer spennende og krydre skolehverdagen. Vi anbefaler at elever, og l\u00e6rere for den saks skyld, tar en titt p\u00e5 denne nettsiden!", "title": "NRK Skole"},
{"date": "17. februar 2011", "content": "Dette er den andre dagen p\u00e5 IKT messen i Lillestr\u00f8m, og vi har v\u00e6rt rundt p\u00e5 forskjellige stands der vi har f\u00e5tt sett p\u00e5 masse forskjellige produkter som skal hjelpe v\u00e5r skolehverdag og l\u00e6ring. Noen produkter ble vi kjempe imponert over, mens andre falt ikke fullt s\u00e5 mye i smak. Dette er den andre dagen p\u00e5 IKT messen i Lillestr\u00f8m, og vi har v\u00e6rt rundt p\u00e5 forskjellige stands der vi har f\u00e5tt sett p\u00e5 masse forskjellige produkter som skal hjelpe v\u00e5r skolehverdag og l\u00e6ring. Noen produkter ble vi kjempe imponert over, mens andre falt ikke fullt s\u00e5 mye i smak. De f\u00f8rste vi var innom var Microsoft, og der fortalte de oss om Office pakken (Word, Exel, OneNote, osv). Dette er et produkt som vi mener hjelper l\u00e6ringen v\u00e5r kjempe masse - fordi produkter som OneNote gj\u00f8r det enklere \u00e5 skape et system i notatene dine. Vi ved Sandvika VGS har gleden av \u00e5 bruke OneNote mye, og selv er vi kjempe forn\u00f8yde med det! Det gj\u00f8r det lett \u00e5 s\u00f8ke etter gamle notater, l\u00e5se notatinndelinger hvis du vil og skrive mer oversiktlig. I tilegg h\u00f8rte vi om det nye matte programmet til Microsoft, Mathematics, som vi syntes h\u00f8rtes veldig interessant ut. Det er et stort pluss at programmet er gratis, s\u00e5 vi skal teste det med en gang vi kommer til neste mattetime! En annet interessant produkt var SmartBoard, en tavle som viser PC skjermen hvor du kan styre PCen utfra fingertrykk. I f\u00f8lge SmartBoard-mannen finnes det 17 000 SmartBoard rundt om i klasserom i Norge, s\u00e5 det virker som en godt utbredt vare, med mange forn\u00f8yde brukere. P\u00e5 Sandvika har vi noen SmartBoard rundt i klasserommene, og vi synes det er morsomt og spennede \u00e5 bruke dette i timen. SmartBoard kan engasjere elever i alle trinn, fra barneskolen til videreg\u00e5ende. I tilegg blir det lettere \u00e5 f\u00e5 fokuset p\u00e5 tavlen, istedenfor at l\u00e6reren er gjemt bak PCen p\u00e5 for eksempel en Power Point presentasjon. Aktiv IKT viste oss et 3D klasserom, et program som inneholdt forskjellige ting innenfor forskjellige fag (for eksempel solsystemet i 3D). P\u00e5 mange m\u00e5ter er det positivt for noen elever \u00e5 f\u00e5 visualisert l\u00e6ringen, og kunne se helheten av det de l\u00e6rer om, men vi tror ikke dette er en s\u00e5 stor n\u00f8dvendighet i skolen og vi f\u00f8lte ikke at dette ville hjelpe \u00e5 forbedre l\u00e6ringen v\u00e5r. I tilegg er dette produktet ganske dyrt, fordi et helt klasse sett kunne koste opp mot 15 000 kr, noe ikke alle skoler har r\u00e5d til \u00e5 legge ut for. Et kjent problem p\u00e5 spesielt Videreg\u00e5ende skoler er at det finnes mange sosiale medier og andre forstyrrende elementer for elevene som gj\u00f8r de ukonsentrerte i timen. I tillegg er det for mange lett \u00e5 jukse p\u00e5 eksamen og andre pr\u00f8ver n\u00e5r de har lettere tilgang p\u00e5 programmer som ikke er tillatt. Det er vanskelig for l\u00e6rere \u00e5 hele tiden f\u00f8lge med p\u00e5 hver enkelt elev sin skjerm, derfor har Skanix n\u00e5 utviklet et program, Eksamenskontroll, som gj\u00f8r det mulig for l\u00e6reren \u00e5 f\u00e5 en oversikt p\u00e5 sin egen PC, over PC-skjermene til elevene. L\u00e6reren kan ogs\u00e5 velge \u00e5 stenge nettet til enkeltpersoner hvis de g\u00e5r inn p\u00e5 upassende sider som ikke er skolerelaterte, noe som gir l\u00e6reren tilbake kontrollen i klasserommet. Men er virkelig dette n\u00f8dvendig for \u00e5 f\u00e5 elevenes oppmerksomhet? Vi har jo tross alt anvar for egen l\u00e6ring, og det er oss det g\u00e5r utover om vi ikke f\u00f8lger med i timen! Men for noen kan jo dette ogs\u00e5 v\u00e6re et godt hjelpemiddel for de som har problemer med \u00e5 konsentrere seg om skolearbeidet. Vi syntes dette er et smart produkt, men vi blir litt skremt av at l\u00e6reren skal kunne overv\u00e5ke det du gj\u00f8r hele tiden p\u00e5 skolen. Dagen i g\u00e5r var veldig interessant og l\u00e6rerrik, og i dag skal vi fortsette med \u00e5 vurdere andre produkter som kan forbedre v\u00e5r l\u00e6ring. Hilsen Anna, Rikke og Lasse, elever ved Sandvika VGS og Tromstun US.", "title": "Kan ditt produkt forbedre v\u00e5r l\u00e6ring?"},
{"date": "16. februar 2011", "content": "Senter for IKT i utdanningen har stand p\u00e5 SkoleForum 2011 p\u00e5 Lillestr\u00f8m onsdag og torsdag. Hvis du er i omr\u00e5det, m\u00e5 du for all del stikke innom og hilse p\u00e5! Senter for IKT i utdanningen har stand p\u00e5 SkoleForum 2011 p\u00e5 Lillestr\u00f8m onsdag og torsdag. Hvis du er i omr\u00e5det, m\u00e5 du for all del stikke innom og hilse p\u00e5! Vi er ogs\u00e5 sterkt til stede p\u00e5 det faglige programmet. Direkt\u00f8r Sylvi Barman-Jenssen holder plenumsforedrag under tittelen \"Fremtidens skole; om l\u00e6ring og samarbeid\" torsdag klokken 10.25.\u00a0\u00a0I tillegg bidrar senteret med hele syv faglige seminarer spredt over de to dagene. Er du p\u00e5 SkoleForum og blir opps\u00f8kt av elever som intervjuer deg om standen din, din bruk av IKT i undervisningen eller andre spennende temaer, er det fint om du tar godt imot dem. Vi har med en gruppe elever fra Sandvika videreg\u00e5ende skole i B\u00e6rum og Tromstun skole i Troms\u00f8. Elevene blogger, filmer og intervjuer deltakere p\u00e5 SkoleForum. Du treffer dem selvsagt p\u00e5 v\u00e5r stand hvis du \u00f8nsker \u00e5 ta en prat med dem.", "title": "SkoleForum 2011 - kom og hils p\u00e5 oss!"},
{"date": "16. februar 2011", "content": "Det f\u00f8rste og vel etterlengtede Meeting for expert\u2019s: Media Education in Early Childhood ble en s\u00e6rdeles positiv opplevelse! Turen til Helsinki var en to-dagers opptur, endelig et m\u00f8tested for erfaringsutveksling og inspirasjon og hvor de aller yngste mediebrukerne fikk full oppmerksomhet! Den st\u00f8rste gladnyheten var at f\u00f8rskolebarna selv n\u00e5 blir benyttet som informanter og integrert i mediebruksunders\u00f8kelser. Det f\u00f8rste og vel etterlengtede Meeting for expert\u2019s: Media Education in Early Childhood ble en s\u00e6rdeles positiv opplevelse! Turen til Helsinki var en to-dagers opptur, endelig et m\u00f8tested for erfaringsutveksling og inspirasjon og hvor de aller yngste mediebrukerne fikk full oppmerksomhet! Den st\u00f8rste gladnyheten var at f\u00f8rskolebarna selv n\u00e5 blir benyttet som informanter og integrert i mediebruksunders\u00f8kelser. Finnene har arbeidet med sm\u00e5barns mediekunnskap og medieoppl\u00e6ring i flere \u00e5r. De har utarbeidet flere informasjonspakker og opplegg for barnehager og andre sm\u00e5barnstilbud, barneklubber, bibliotek , SFO og sm\u00e5skoletrinnet. I tillegg har de flere nettressurser for foreldre, pedagoger og andre som \u00f8nsker r\u00e5dgivning og informasjon om sm\u00e5barns mediebruk. Se for eksempel mediaEDUCATION.fi Det mest spennende var lanseringen av en unders\u00f8kelse om sm\u00e5barns mediebruk. Det er f\u00f8rste gang etter min kjennskap, at f\u00f8rskolebarna selv er b\u00e5de intervjuet og observert\u00a0 som en del av en nasjonal kartlegging av denne typen. 36 barn deltok med intervju og ble observert i ulike mediemilj\u00f8 som i hjemmet og i barnehagen. 743 foreldre med barn i alderen 0-8 \u00e5r har besvart sp\u00f8rreskjema om barnas ulike mediebruk og egne holdninger. I tillegg har finnene gjennomf\u00f8rt nybrottsarbeid hvor de har latt 14-15-\u00e5rige ungdomsskoleelever intervjue 7-8-\u00e5ringer i en-til-en intervjuer. Dette er en spennende metode fordi b\u00e5de de store og sm\u00e5 m\u00e5 reflektere over egen mediebruk. Finnene fortalte at dette har v\u00e6rt et pilotprosjekt, men at de vil videreutvikle, p\u00e5bygge og kvalitetsikre denne m\u00e5ten \u00e5 hente inn informasjon p\u00e5. Alle deltakende parter, blant annet det finske Kunnskapsdepartementet, st\u00f8ttet dette arbeidet som en del av neste rapport. Alle resultater fra unders\u00f8kelsen er ikke ferdig analysert f\u00f8r om et par uker, men et par funn ble presentert. Et av hovedfunnene er at mediebruken starter i babyalderen, ved at babyene ofte sitter p\u00e5 fanget n\u00e5r foreldre er p\u00e5 nett. Samtidig blir de ogs\u00e5 introdusert for tradisjonelle b\u00f8ker, musikk og TV. Mediebruken og valg \u00f8ker i takt med barnets alder. Forskjellen i bruk mellom jenter og gutter blir ogs\u00e5 mer forskjellig jo eldre de blir. Av alle finske 0-8-\u00e5ringerbruker en tredjedel p\u00e5 internett en gang i uka. Egent internettbruk starter i 4-\u00e5rsalderen. Det er interessant at finnene ogs\u00e5 har studert f\u00f8rskolebarnas opplevelser av mediebruken. Det at barna uttrykker glede og forn\u00f8yelse gjennom ansiktsuttrykk lek, og handlinger i og etter mediebruk er ogs\u00e5 en del av bildet unders\u00f8kelsen tegner. Mer om de finske barnas medieverden kan du lese her . Bildet presentert i den finske unders\u00f8kelsen stemmer godt med den svenske unders\u00f8kelsen Sm\u00e5ungar & Medier - Fakta om sm\u00e5 barns anv\u00e4ndning och upplevelser av medier M\u00f8tet ble arrangert Finnish Society on Media Education, Mannerheim League for Child Welfare med st\u00f8tte fra det finske Kunnskap- og helsedepartementet. Seminaret kan sees p\u00e5 Kirjastokaista.fi. Seminar og m\u00f8ter fortsetter forh\u00e5pentligvis med flere norske deltakere neste \u00e5r, her er det masse gode erfaringer og inspirasjon som kan benyttes i det videre norske arbeidet.", "title": "Finske babyer som IKT-brukere"},
{"date": "16. februar 2011", "content": "Blogginnlegg fra SkoleForum 2011 p\u00e5 Lillestr\u00f8m, skrevet av elever fra Sandvika videreg\u00e5ende skole og Tromstun skole . De er aktive p\u00e5 messen p\u00e5 oppdrag for Senter for IKT i utdanningen. Blogginnlegg fra SkoleForum 2011 p\u00e5 Lillestr\u00f8m, skrevet av elever fra Sandvika videreg\u00e5ende skole og Tromstun skole . De er aktive p\u00e5 messen p\u00e5 oppdrag for Senter for IKT i utdanningen. The Activ Classroom er laget av Promethean. Innenfor The Activ Classroom-serien er det et verkt\u00f8y som heter ActivExpression. Activ Expression er et vekt\u00f8y for samarbeid og kommunikasjon og i f\u00f8lge Promethean gir dette elevene mulighet til \u00e5 gi umiddelbar respons, slik de fleste elever i dag er vant til med tjenester som blant annet Facebook. Vi har snakket med en l\u00e6rer om dette konseptet og hun mener at dette gir ogs\u00e5 l\u00e6rerne en god mulighet til \u00e5 f\u00e5 \u00e6rlig respons fra alle elevene p\u00e5 for eksempel hva de synes om undervisningen, hva de kan om et tema osv. Vi testet dette produktet p\u00e5 SkoleForum's messe i Lillestr\u00f8m. Og vi synes dette var en morsom m\u00e5te \u00e5 delta i undervisningen, og dette er en mulighet for alle til \u00e5 t\u00f8rre \u00e5 ta ordet. Noen elever er sjenerte og vil ikke svare foran klassen fordi de er redde for \u00e5 si feil, men med ActivExpression kan man svare anonymt. Vi mener at ActivExpression er best egnet for grunnskolen og da hovedsakelig barneskolen. Slik vi forst\u00e5r det passer ActivExpression best til sp\u00f8rsm\u00e5l med svaralternativer, noe som er mer relevant p\u00e5 de lavere klassetrinnene enn p\u00e5 videreg\u00e5ende, der det stilles krav til refleksjon i besvarelsene. Vi tror dette er en positiv l\u00f8sning \u00e5 bruke innimellom, for eksempel p\u00e5 starten og slutten av et tema. Men vi tror at for mye bruk av ActivExpression vil ha en negativ virkning, fordi det er viktig at elevene ogs\u00e5 l\u00e6rer \u00e5 uttrykke seg muntlig og foran andre fra de er sm\u00e5.", "title": "The Activ Classroom by Promethean"},
{"date": "06. februar 2011", "content": "Senter for IKT i utdanningen er s\u00e5 heldige \u00e5 f\u00e5 sponse og delta p\u00e5 den fjerde internasjonale konferansen om Digital Storytelling p\u00e5 Lillehammer, 5.-7. februar 2011. Digital Storytelling bygger p\u00e5 begrepsapparatet til Center for Digital Storytelling i California . Senter for IKT i utdanningen er s\u00e5 heldige \u00e5 f\u00e5 sponse og delta p\u00e5 den fjerde internasjonale konferansen om Digital Storytelling p\u00e5 Lillehammer, 5.-7. februar 2011. Digital Storytelling bygger p\u00e5 begrepsapparatet til Center for Digital Storytelling i California . I l\u00f8pet av to intensive og varierte dager p\u00e5 Lillehammer har vi m\u00f8tt mange engasjerte mennesker som har vist oss gode eksempler p\u00e5 sitt arbeid med digital storytelling. Etter \u00e5 ha h\u00f8rt historier fra hele verden, sl\u00e5r det oss hvor universelle historiene er. Blant annet har Glynda Hull\u00a0 med prosjektet Space2cr8 vist oss hvordan det \u00e5 skape digitale fortellinger kan fremme og synliggj\u00f8re \u201dcosmopolitanism\u201d.\u00a0 Gjennom \u00e5 skape fortellinger kan mennesker f\u00f8le tilh\u00f8righet til det store fellesskapet p\u00e5 tvers av kulturer og grenser, og skape st\u00f8rre forst\u00e5else for andre. Vi fikk se eksempler p\u00e5 at unge mennesker, gjennom digitale fortellinger, f\u00e5r innblikk i andre kulturer. Ved \u00e5 sammenlikne sitt liv og omgivelser med disse fortellingene, revurderer de unge seg selv og setter sin livssituasjon inn i en st\u00f8rre sammenheng. Vi har sett mange eksempler p\u00e5 hvordan digital storytelling kan knyttes opp mot ulike fagomr\u00e5der i alle aldersgrupper. Det verdifulle med \u00e5 benytte Digital Storytelling som et verkt\u00f8y i undervisning og oppl\u00e6ring, er muligheten for \u00e5 integrere l\u00e6ringsm\u00e5l i flere fag og fagomr\u00e5der. Det unike ved digital storytelling er bidraget det gir til l\u00e6ringsutbytte p\u00e5 en ny m\u00e5te. Gjennom \u00e5 skape en digital fortelling m\u00e5 de unge ta i bruk det faglige og knytte tema opp til hva de selv \u00f8nsker \u00e5 formidle med fortellingen sin. P\u00e5 denne m\u00e5ten skapes refleksjon p\u00e5 en motiverende og spennende m\u00e5te, og gir oss innblikk i barns l\u00e6ring og livsverden. Barbro og Karoline", "title": "Create - Share - Listen"},
{"date": "26. januar 2011", "content": "Finnmark er fylket i Norge der f\u00e6rrest gjennomf\u00f8rer videreg\u00e5ende oppl\u00e6ring. Kan smartere bruk av IKT bidra til \u00e5 snu str\u00f8mmen? Torsdag 20. og fredag 21. januar samlet Senter for IKT i utdanningen noen av Nord-Europas fremste eksperter p\u00e5 frafall og noen av Finnmarks fremste ambassad\u00f8rer for utdanning i Troms\u00f8. Hva er status for IKT-arbeid i utdanningssektoren i Finnmark, og hvordan arbeides det med frafallsproblematikken? Finnmark er fylket i Norge der f\u00e6rrest gjennomf\u00f8rer videreg\u00e5ende oppl\u00e6ring. Kan smartere bruk av IKT bidra til \u00e5 snu str\u00f8mmen? Torsdag 20. og fredag 21. januar samlet Senter for IKT i utdanningen noen av Nord-Europas fremste eksperter p\u00e5 frafall og noen av Finnmarks fremste ambassad\u00f8rer for utdanning i Troms\u00f8. Hva er status for IKT-arbeid i utdanningssektoren i Finnmark, og hvordan arbeides det med frafallsproblematikken? Eksperter og aktive l\u00e6rere - Form\u00e5let med samlingen for Finnmark var tredelt: Vi skulle skape en arena for dialog og \"\u00e5pne kanalene\" for samspill med sentrale akt\u00f8rer i Finnmark. Dessuten var det viktig \u00e5 f\u00e5 utvekslet informasjon om senteret og relevante digitale satsinger i Finnmark. Og vi ville sette frafallssproblematikken p\u00e5 dagsorden i forhold til IKT, forteller Kirsti Methi, som var koordinator for samlingen. Blant deltakerne p\u00e5 samlingen var \u00c5sa Sundelin, leder for det svenske prosjektet Oneeighty , som har hjulpet mange ungdommer tilbake til skolebenken. Forsker Eifred Markussen fra NIFU oppsummerte hva forskere vet om \u00e5rsaker til frafall og hva som kan gj\u00f8res med det. P\u00e5 talerlista var ogs\u00e5 Mathis Bongo fra Samisk H\u00f8gskole, som har blitt k\u00e5ret til \u00c5rets Nettl\u00e6rer for sin innsats for \u00e5 hjelpe reindriftssamer til \u00e5 studere ved h\u00f8gskolen mens de passer flokken p\u00e5 vidda. I tillegg var Finnmark fylkeskommune godt representert, og aktive krefter fra LOSA-prosjektet, Kirkenes videreg\u00e5ende skole og H\u00f8gskolen i Finnmark fortalte om sitt arbeid. Samarbeidet er etablert Etter to dager i Troms\u00f8 f\u00f8ler Methi seg trygg p\u00e5 tre ting: - a) Det skjer sv\u00e6rt mye godt, relevant og interessant arbeid i Finnmark med tanke p\u00e5 \u00f8kt bruk av IKT i utdanningen.Dette kan bygges videre p\u00e5, og Senteret kan ha en potensiell rolle p\u00e5 flere felt. b) \u00c5 samle relevante m\u00e5lgrupper for \u00e5 bygge tillit og relasjoner, samt for \u00e5 f\u00e5 kunnskap og oversikt over digitale satsinger er en god investering for Senteret med tanke p\u00e5 videre satsinger og konkrete samarbeidsprosjekter. c) Samlingen representerte en god arena for gjensidig refleksjon over utfordringer rundt \u00f8kt og bedre bruk av IKT i utdanningen. Mange problemstillinger og konkrete utfordringer ble presentert og danner et godt utgangspunkt for videre dialog og utviklingen av potesielle samarbeidsprosekt, oppsummerer Methi.", "title": "Bekjemper frafall i Finnmark med IKT"},
{"date": "20. januar 2011", "content": "Printere er ikke lenger forbeholdt papir. Fjor\u00e5rets BETT awards-vinner i klassen for beste digitale utstyr, 3D-printeren RapMan , bygger opp hele statuer og figurer. N\u00e5 kan du ogs\u00e5 scanne inn et fysisk objekt, for eksempel en liten statue, og skrive den ut i en ny versjon av plast. Printere er ikke lenger forbeholdt papir. Fjor\u00e5rets BETT awards-vinner i klassen for beste digitale utstyr, 3D-printeren RapMan , bygger opp hele statuer og figurer. N\u00e5 kan du ogs\u00e5 scanne inn et fysisk objekt, for eksempel en liten statue, og skrive den ut i en ny versjon av plast. Rekruttering til realfag - Dette handler om individuell l\u00e6ring og kan v\u00e6re en stor inspirasjon til elever i fag som kunst og h\u00e5ndverk, matematikk, fysikk og design. Ogs\u00e5 i Storbritannia har vi problemer med rekrutteringen til realfag og ingeni\u00f8ryrket, men vi h\u00e5per dette kan bidra til \u00e5 forsterke interessen hos elevene, forteller Trupti Patel fra produsenten A1 Technologies p\u00e5 BETT2011. Hun viser hvordan en tredimensjonal datamus setter elever i stand til \u00e5 konstruere 3D-objekter. N\u00e5r du styrer musepekeren, kjenner du motstand hver gang du endrer fasong p\u00e5 objektet du jobber med. Opplevelsen er ganske forskjellig fra tradisjonell, todimensjonal databruk. Det nyeste tilskuddet til utstyrsparken er en 3D-scanner som kan lage digitale modeller av fysiske objekter, ikke bare av 2D-tegninger. Kombinasjonen av designprogrammet med 3D-mus, scanning og printing var ogs\u00e5 i \u00e5r finalist i BETT awards-konkurransen. Scann hunden din - Du kan scanne ditt eget hode, hvis du vil - eller hunden din, hvis den tilfeldigvis ligger stille lenge nok. Alt kan scannes. Programvaren kan s\u00e5 kobles opp mot en 3D-printer eller et animasjonsprogram, for eksempel. Dermed kan du lage fysiske eller digitale kopier av den og jobbe videre med konstruksjonen, forklarer Patel. Britiske elever har trykket systemet til sitt bryst, og brukt sine egne modeller til \u00e5 lage alt fra animasjonsfilmer med egne kj\u00e6ledyr i hovedrollen til puslespillbiter av enkeltelementer i ryggraden til et menneske. Finland interessert - Den ene printeren bygger opp ting fra grunnen i 3D, da bruker vi nedbrytbar plast eller potetstivelse. Det er b\u00e5de milj\u00f8vennlig og billig. Den andre\u00a0printeren v\u00e5r tar utgangspunkt i et massivt stykke tre, aluminium eller plast og driller vekk det som ikke h\u00f8rer til i figuren. Vi kan alts\u00e5 bygge ting nedenfra eller dekonstruere det fra et solid objekt, forteller leverand\u00f8ren. Produktene selges n\u00e5 internasjonalt. I Norden har finske pedagoger sett muligheten, fire maskiner ble bestilt like f\u00f8r jul. Hele pakken, med modelleringsprogramvare, scanner og to printere, koster omtrent 10.000 britiske pund. Er det vanskelig \u00e5 forestille seg hvordan det virker i praksis? Se video her .", "title": "Scann og print alt - ogs\u00e5 deg selv!"},
{"date": "18. januar 2011", "content": "- Barn trenger \u00e5 lytte mye, da utvikler de b\u00e5de tale- og lytteevnene sine. Barn som lytter mye, blir gode lesere, sier Eleanor Johnson, som st\u00e5r p\u00e5 StoryPhones -standen p\u00e5 BETT. - Barn trenger \u00e5 lytte mye, da utvikler de b\u00e5de tale- og lytteevnene sine. Barn som lytter mye, blir gode lesere, sier Eleanor Johnson, som st\u00e5r p\u00e5 StoryPhones -standen p\u00e5 BETT. Hun jobbet som f\u00f8rskolel\u00e6rer i Storbritannia da hun fikk ideen om \u00e5 utstyre barnehagebarn med hver sin mp3-spiller. - Problemet var at ingen hadde gode nok \u00f8retelefoner. De t\u00e5lte jo ingenting! Dessuten m\u00e5tte alle spillerne ha en masse ledninger og tilgang til str\u00f8m, det var ganske upraktisk, fortsetter Johnson. T\u00e5ler det meste Hun gikk til mannen sin, Simon Johnson, som er elektronikkprofessor ved anerkjente Durham University . - G\u00e5r det an \u00e5 putte en mp3-spiller inn i selve \u00f8retelefonene, undret jeg. \"Ja!\", sa han. S\u00e5 da var vi i gang, forteller Eleanor Johnson. Resultatet ble StoryPhones, et klassesett med ledningsl\u00f8se mp3-\u00f8retelefoner det er bortimot umulig \u00e5 \u00f8delegge. De er i fargerik plast, og som Andrew Teasdale p\u00e5 standen p\u00e5 BETT viser - de kan vris og vendes i alle retninger uten at de brekker. Dessuten er de oppladbare, slik at hvert barn slipper \u00e5 h\u00e5ndtere ledninger. De kan bare sette p\u00e5 seg \u00f8retelefonene og lytte i vei. iTunes for barn Lyden kommer fra en egen innholdskatalog som best\u00e5r av lydb\u00f8ker, fortellinger, vitser og ulike historier. Et slags iTunes for barnelyd, med andre ord. - Barna elsker dem! De kan ta med seg et sett og h\u00f8re p\u00e5 bok eller musikk hvor som helst. Hver elev kan f\u00e5 en individuell lytteopplevelse - eller l\u00e6reren kan ta kontroll og la alle h\u00f8re det samme. For de aller minste finnes det en innstilling som gj\u00f8r at lyden begynner automatisk n\u00e5r de l\u00f8fter \u00f8retelefonene opp, og stopper av seg selv n\u00e5r de legges ned igjen. Da trenger de ikke engang klare \u00e5 betjene knapper, sier en begeistret Eleanor Johnson. Tilgjengelig i Norge Oppfinnelsen hennes har f\u00e5tt gullmedaljer i magasinet \" Practical Pre-School \"s k\u00e5ringer av gode verkt\u00f8y flere ganger, og var finalist i kategorien \"digital devices\" til \u00e5rets BETT Awards. StoryPhones har v\u00e6rt tilgjengelig i Norge siden i h\u00f8st, og er n\u00e5 i bruk i noen f\u00e5 barneskoler og barnehager i Tr\u00f8ndelag, Telemark og \u00d8stfold, if\u00f8lge distribut\u00f8ren Lars Petter Lilleng i Aktiv IKT . - Jeg tror det er viktig at barna m\u00f8ter teknologi de kjenner ogs\u00e5 i barnehagen og de tidlige klassetrinnene. I mange hjem er CD-spilleren faset helt ut, da er det merkelig at den skal henge igjen i undervisningen, mener oppfinneren. Og hvordan StoryPhones oppf\u00f8rer seg i bruk, kan du studere i denne videoen:", "title": "Gir de minste frihet - med lyd"},
{"date": "14. januar 2011", "content": "Sjekk ut videoen fra BETT2011: Sjekk ut videoen fra BETT2011:", "title": "Vi har lagd videoblogg!"},
{"date": "13. januar 2011", "content": "Hello. Dagene her p\u00e5 BETTshow flyr forbi som bare det. litt for fort kanskje? Hello. Dagene her p\u00e5 BETTshow flyr forbi som bare det. litt for fort kanskje? Idag skaffet vi oss noen nye venner fra utkanten av London da vi fikk sjansen til \u00e5 m\u00f8te andre elever som er her p\u00e5 BETT. Det er ikke s\u00e5 mange under 30 her... Koselige karer!! De hadde mye mer erfaring enn oss med \u00e5 v\u00e6re her p\u00e5 BETTshow, det er nemlig deres femte \u00e5r. De var hyggelige og samtalen fl\u00f8t som badeanda i badekarret. DET ER VARMT HER foresten. Var morsomt \u00e5 h\u00f8re hvordan det er \u00e5 g\u00e5 p\u00e5 skole i London. Utrolig hvor store forskjeller det er fra Englands hovedstad og lille Troms\u00f8.. De ble utrolig sjokkerte da de h\u00f8rte at vi bare har noen f\u00e5 timer med dagslys i Troms\u00f8 ;o Over og ut - Hege, Sunniva og Kristin !", "title": "New BFF's"},
{"date": "13. januar 2011", "content": "Bildeserie tatt av elever fra Tromstun skole, som er med p\u00e5 standen til IKT-senteret p\u00e5 BETT2011 i London. Bildeserie tatt av elever fra Tromstun skole, som er med p\u00e5 standen til IKT-senteret p\u00e5 BETT2011 i London.", "title": "Bildeshow fra BETT2011"},
{"date": "13. januar 2011", "content": "Heihei, Torill og Rosa her! Dag 2 p\u00e5 BETT er minst like spennende som dag 1! Vi skravler med en masse folk om IKT-rommet, og de kommer fra hele verdenen! England, Egypt, Latvia, Sverige, USA, Frankrike, Belgia, ja, og s\u00e5 Norge da. Det er en del nordmenn her. De fleste er interessert i prosjektet, og sp\u00f8r en MASSE sp\u00f8rsm\u00e5l. Heihei, Torill og Rosa her! Dag 2 p\u00e5 BETT er minst like spennende som dag 1! Vi skravler med en masse folk om IKT-rommet, og de kommer fra hele verdenen! England, Egypt, Latvia, Sverige, USA, Frankrike, Belgia, ja, og s\u00e5 Norge da. Det er en del nordmenn her. De fleste er interessert i prosjektet, og sp\u00f8r en MASSE sp\u00f8rsm\u00e5l. \"Hvordan synes dere selv at rommet fungerer?\" \"Kan hvem som helst, for eksempel en gammel dame, bruke rommet?\" (haha) \"Kan dere filme l\u00e6reren med deres egen telefon n\u00e5r dere bruker rommet, for \u00e5 dokumentere?\" I tillegg til \u00e5 promotere s\u00e5 har vi v\u00e5rt kj\u00e6re filmteam rundt oss HELE tiden. I g\u00e5r spaserte vi rundt p\u00e5 messa og kikket for \u00e5 se om det er noe vi kan plukke med oss hjem til skolen, av ideer og produkter. Mye p\u00e5 messa er for mindre barn, og MYE er kun for l\u00e6rere, type online l\u00e6rerforum og slikt. En interessant tjeneste er en nettside som heter Twig. Ane og Cecilie tok med seg den ideen hjem:) Fredag skal hele gruppa p\u00e5 MUSIKAL, og alle h\u00e5per p\u00e5 at vi f\u00e5r billetter til We Will Rock You. N\u00e5 m\u00e5 vi g\u00e5, men vi sier som engelskmennene; Take care!!!", "title": "BETT, day 2"},
{"date": "13. januar 2011", "content": "Med ber\u00f8ringsplater, trykknapper og polstrede m\u00f8bler kan l\u00e6ringshverdagen til barn med spesielle utfordringer og funksjonshemminger bli enklere. - Alt handler om interaksjon. Om \u00e5 gj\u00f8re noe selv for \u00e5 forst\u00e5 hvordan det virker, sier Mike Richards. Han er direkt\u00f8r for SpaceKraft, et britisk selskap som spesialiserer seg p\u00e5 l\u00e6ringsressurser for elever med helt spesielle behov. Deres verkt\u00f8y er en del av utstillingen av framtidas klasserom p\u00e5 BETT2011. Med ber\u00f8ringsplater, trykknapper og polstrede m\u00f8bler kan l\u00e6ringshverdagen til barn med spesielle utfordringer og funksjonshemminger bli enklere. - Alt handler om interaksjon. Om \u00e5 gj\u00f8re noe selv for \u00e5 forst\u00e5 hvordan det virker, sier Mike Richards. Han er direkt\u00f8r for SpaceKraft, et britisk selskap som spesialiserer seg p\u00e5 l\u00e6ringsressurser for elever med helt spesielle behov. Deres verkt\u00f8y er en del av utstillingen av framtidas klasserom p\u00e5 BETT2011. - Denne lysplaten f\u00f8lger h\u00e5ndbevegelsene og varierer m\u00f8nster etter hva eleven gj\u00f8r. Det kan bidra til \u00e5 bygge opp de motoriske evnene n\u00e5r man bruker de forskjellige innstillingene. Tanken er \u00e5 hjelpe l\u00e6reren til \u00e5 isolere akkurat den utfordringen eleven skal \u00f8ve p\u00e5 akkurat da, forklarer Richards. En av hans personlige favoritter er en forenklet videokonsoll. Eleven kan operere en stor trykknapp og f\u00f8lge med p\u00e5 hvordan objekter farer over en skjerm eller p\u00e5 en vegg. En sj\u00f8stjerne, et skip, en krokodille... Alt har et system, slik at barnet kan l\u00e6re seg m\u00f8nstre og rutiner. For skipet kommer alltid f\u00f8r krokodillen. - For de fleste av oss er det enkelt \u00e5 observere slike sekvenser og skj\u00f8nne systemet, de l\u00e6rer vi i oppveksten. For andre tar det mer tid og mer trening, rett og slett, sier Richards. Det viktigste for ham, er at det er elevene, ikke l\u00e6rerne, som skal bruke utstyret. F\u00f8rst slik kan den virkelige l\u00e6ringen skje. Derfor er alle m\u00f8blene og gulvene godt polstret. - N\u00e5r motorikken ikke er ferdig utviklet, er det ikke s\u00e5 sjelden man faller litt. S\u00e5 dette skal de kunne bruke uten fare for \u00e5 sl\u00e5 seg, smiler Mike RIchards fra SpaceKraft.", "title": "L\u00e6rer bedre med blinkende lys og videospill"},
{"date": "12. januar 2011", "content": "\"Augmented reality\", forsterket virkelighet, er begrepet for stedet der den fysiske og den digitale verden smelter sammen. I l\u00e6ringsteknologi kan det \u00e5pne helt nye muligheter. Og \u00f8yne. - Jeg bare stiller meg her foran skjermen med et ark foran magen, demonstrerer Bill Taylor fra RM Education p\u00e5 BETT . \"Augmented reality\", forsterket virkelighet, er begrepet for stedet der den fysiske og den digitale verden smelter sammen. I l\u00e6ringsteknologi kan det \u00e5pne helt nye muligheter. Og \u00f8yne. - Jeg bare stiller meg her foran skjermen med et ark foran magen, demonstrerer Bill Taylor fra RM Education p\u00e5 BETT . Plutselig er magen hans gjengitt p\u00e5 skjermen - men med tarmer, lunger og hjerte godt synlig. Og n\u00e5r Bill snur p\u00e5 seg, vender ogs\u00e5 de indre organene seg slik at milten og nyrene lettere lar seg studere. - Jeg r\u00f8yker, s\u00e5 mine lunger ser ikke s\u00e5 vakre ut. Men ellers er det ganske fascinerende. Hvis biologiundervisningen hadde v\u00e6rt slik da jeg gikk p\u00e5 skolen, hadde jeg kanskje ikke hoppet av etter ett semester, fortsetter teknologen. Kombinasjonen av kameraer, kompass og skjermteknologi er allerede i ferd med \u00e5 forandre GPS- og navigasjonsteknologi. Blant annet har norske Gule Sider lansert en applikasjon som lar deg orientere deg i gatebildet som noe mer enn kart: - Men det finnes ogs\u00e5 programmer som kan f\u00e5 betydning i yrkes- og praktiske fag. For eksempel finnes det i dag et spesielt sett briller og et dataprogram som lar en fabrikkarbeider f\u00e5 demonstrert n\u00f8yaktig hvordan han skal sette sammen en bilmotor, forklarer Bill Taylor.", "title": "Virkeligheten - bare litt bedre"},
{"date": "12. januar 2011", "content": "Hvilke prioriteringer er viktigst for \u00e5 l\u00e6re bedre ved hjelp av IKT n\u00e5 som britiske skoler f\u00e5r st\u00f8rre frihet til \u00e5 avgj\u00f8re l\u00e6replanen selv? Det var sp\u00f8rsm\u00e5let under den faglige \u00e5pningsseansen p\u00e5 BETT onsdag formiddag. Fire vidt forskjellige eksperter har tatt for seg denne utfordringen og besvart den p\u00e5 hver sin m\u00e5te. Hvilke prioriteringer er viktigst for \u00e5 l\u00e6re bedre ved hjelp av IKT n\u00e5 som britiske skoler f\u00e5r st\u00f8rre frihet til \u00e5 avgj\u00f8re l\u00e6replanen selv? Det var sp\u00f8rsm\u00e5let under den faglige \u00e5pningsseansen p\u00e5 BETT onsdag formiddag. Fire vidt forskjellige eksperter har tatt for seg denne utfordringen og besvart den p\u00e5 hver sin m\u00e5te. Dawn Hallybone , l\u00e6rer og vinner av Handheld Learning Special Achievement Award: - Jeg er stor tilhenger av spill. Det g\u00e5r an \u00e5 bruke teknologi elevene kjenner fra f\u00f8r, p\u00e5 litt andre m\u00e5ter. Noen av elevene mine kaller det \"hemmelig l\u00e6ring\", sier Hallybone. Hun er tilhenger av mer lek i klasserommet, og vil bort fra tidligere l\u00e6reres instrukser om at \"n\u00e5 m\u00e5 dere slutte \u00e5 leke, vi skal undervise dere\". - I mitt klasserom bestemmer elevene hvor de skal g\u00e5 og hva de skal l\u00e6re noe om. Og til sammen har vi i skolen tilgang til nok teknologi. Jeg tror nemlig det er viktig for skoler \u00e5 samarbeide ikke bare om undervisningsopplegg, men ogs\u00e5 om utstyrsressursene. Elevene til Hallybone dro nylig p\u00e5 safari - i klasserommet. Ved hjelp av sitt smartboard. Opplevelsen ble s\u00e5 livaktig at barna virkelig f\u00f8lte at de var i Afrika. - Og alle hylte plutselig \"u\u00e6h!\", da\u00a0hadde\u00a0vi forstyrret omgivelsene s\u00e5 mye at vi skremte opp en struts, ler den prisbel\u00f8nte l\u00e6reren. John Davitt , produsent av digitale l\u00e6ringsressurser: - For noen hundre \u00e5r siden ble skip stadig borte p\u00e5 havet. De manglet halvparten av informasjonen som er n\u00f8dvendig for sikker navigasjon - de kjente breddegraden, men lengdegrader var et uavklart mysterium. I dag er bruken av IKT-verkt\u00f8y i samme situasjon. Vi kan en mengde ting om verkt\u00f8y, men mangler ofte noe perspektiv om effektiv bruk, sier Davitt. Han viser fram sitt RAG-verkt\u00f8y , en applikasjon som gj\u00f8r l\u00e6rerens timeplanlegging vesentlig enklere. - P\u00e5 vei til klasserommet kan du bare rister den, s\u00e5 genererer den automatisk et nytt sett med utfordrende l\u00e6ringsoppgaver. Den gir deg b\u00e5de tema og uttrykksform, ler Davitt. Alle oppgavene hans verkt\u00f8y tilbyr, har tidsbegrensninger. For eksempel kan l\u00e6reren be elevene om \u00e5 lage en 20 sekunders film. - Hvis barn blir fratatt alle begrensninger, forsvinner ogs\u00e5 l\u00e6ringseffekten. For \u00e5 sitere Bj\u00f6rk: \"Constraint is a turn-on\", forklarer Davitt. Han ivrer for mindre vekt p\u00e5 dataverkt\u00f8y til alle elever, og mer vekt p\u00e5 gruppel\u00e6ring og l\u00e6ringsprosesser. Det er ikke slik at alle m\u00e5 ha hver sin datamaskin. - Vi m\u00e5 bare ha nok verkt\u00f8y til at alle kan l\u00e6re bedre. Det er snakk om en gruppekoreografi, mener Davitt. Carol Allen , spesialist p\u00e5 l\u00e6ring for barn med behov for spesiell tilrettelegging: - Vi har teknologi i dag til \u00e5 hjelpe de multihandikappede til \u00e5 bli aktive samfunnsborgere. Det kan v\u00e6re elever som i tidligere tider knapt fikk ta del i utdanning i det hele tatt. N\u00e5 f\u00e5r disse hjelp, innleder Allen. - Men det bringer meg til min hovedbekymring: N\u00e5r vi har teknologi til \u00e5 hjelpe disse ekstreme tilfellene - hva gj\u00f8r du hver dag for alle de andre? I hver eneste klasse finnes det elever som trenger hjelp. Og teknologien som kan gi dem mye enklere l\u00e6ringsprosesser, finnes enkelt tilgjengelig. Hvorfor m\u00e5 sjuendeklassingen med sterk dysleksi da fortsatt ta notater? Hvis vi har muligheten til \u00e5 hjelpe de vanskeligst stilte, kan vi hjelpe absolutt alle. Ollie Bray , ansvarlig for ny teknologi hos Learning and Teaching Scotland : - Vi m\u00e5 slutte \u00e5 snakke om teknologien. Her p\u00e5 BETT er det en mengde stands om e-l\u00e6ring, e-vurderinger, e-undervisning. Hva med \u00e5 snakke om l\u00e6ring, vurdering og undervisning? Teknologien i seg selv er uinteressant, mener Bray. Han mener det er dokumentert at investeringer i IKT-utstyr ikke alltid resulterer i bedre utdanning. Det viktige er \u00e5 diskutere bruken av teknologien i l\u00e6ringen. - \"Teknologi\u00a0kommer ikke til \u00e5 gj\u00f8re undervisning enklere. Det kommer til \u00e5 gj\u00f8re undervisning annerledes\" , sa en l\u00e6rer til meg. Og det stemmer. Teknologien har endret hvordan vi gj\u00f8r alt annet i samfunnet. Derfor er det s\u00e5 vesentlig at skolen m\u00e5 f\u00f8lge opp, ellers er vi i ferd med \u00e5 skape et samfunn der borgerne ikke henger sammen med behovene. Den viktigste utfordringen framover, er \u00e5 skape sammenheng, mener Bray.", "title": "BETT2011: \"Hemmelig l\u00e6ring\", lengdegrader og sm\u00e5 tilpasninger for store resultater"},
{"date": "10. januar 2011", "content": "12. til 14. januar har Senter for IKT i utdanningen stand midt i hjertet av BETT \u2013 verdens st\u00f8rste fagmesse for utdanning og teknologi. L\u00f8pende oppdateringer P\u00e5 BETT vises de siste spennende trendene innen l\u00e6ringsrom, visuell l\u00e6ring og\u00a0pedagogisk programvare. Senteret stiller i \u00e5r for f\u00f8rste gang med en egen stand; vi tror blant annet at v\u00e5r satsing p\u00e5 Rom for l\u00e6ring vil vekke oppsikt ogs\u00e5 utenfor Norges grenser. 12. til 14. januar har Senter for IKT i utdanningen stand midt i hjertet av BETT \u2013 verdens st\u00f8rste fagmesse for utdanning og teknologi. L\u00f8pende oppdateringer P\u00e5 BETT vises de siste spennende trendene innen l\u00e6ringsrom, visuell l\u00e6ring og\u00a0pedagogisk programvare. Senteret stiller i \u00e5r for f\u00f8rste gang med en egen stand; vi tror blant annet at v\u00e5r satsing p\u00e5 Rom for l\u00e6ring vil vekke oppsikt ogs\u00e5 utenfor Norges grenser. Vi oppdaterer fortl\u00f8pende om det vi ser av nye og interessante ting her p\u00e5 bloggen, samt p\u00e5 Twitter og Facebook . For \u00e5 se hva andre nordmenn p\u00e5 konferansen synes er spennende, kan du f\u00f8lge emnet #BETTno p\u00e5 Twitter. \u201dHalve Norge\u201d til London Rundt tusen nordmenn drar til BETT, der de kan mingle med skole- og teknologiinteresserte fra mange land. Mer enn 7.000 internasjonale gjester ventes til messen, blant dem er Skolemagasinet, Fronter og Dataforeningen. Her ser du hvorfor: Idar Ramberg, Fronter Bett er en av \"Norges\" st\u00f8rste happenings innen IT-baserte messer/konferanser. Jeg sier \u201dst\u00f8rst\u201d fordi det er s\u00e5 mange bes\u00f8kende fra Norge. Fronter har v\u00e6rt representert p\u00e5 Bett siden 2001 og har skapt en tradisjon gjennom disse \u00e5rene. Vi m\u00f8ter v\u00e5re kunder/brukere p\u00e5 en annen arena enn vanlig og f\u00e5r mulighet til \u00e5 dyrke relasjonen b\u00e5de mellom oss og dem, og ikke minst, mellom v\u00e5re kunder. Fronter er p\u00e5 BETT for \u00e5 m\u00f8te nye og gamle kunder og vi har b\u00e5de formelle og uformelle arrangementer. Vi snakker med kundene v\u00e5re der de er og kundene v\u00e5re setter pris p\u00e5 \u00e5 bes\u00f8ke BETT. B\u00e5de kundene v\u00e5re og vi er tilstede p\u00e5 selve messen for \u00e5 se hva som r\u00f8rer seg i markedet. Fronter har pleid \u00e5 ha en egen stand p\u00e5 BETT, men i \u00e5r st\u00e5r vi sammen med kollegaer fra Pearson p\u00e5 en Pearson-stand p\u00e5 B40 og C40 i Grand Hall. Per Rune Eknes, redakt\u00f8r for SkoleMagasinet Jeg har v\u00e6rt p\u00e5 BETT hvert \u00e5r siden midten av 90-tallet. Jeg startet Skolemagasinet i 1990, og noe av det f\u00f8rste jeg fikk klar melding om fra mine annons\u00f8rer var at for \u00e5 f\u00f8lge med i timen p\u00e5 utviklingen av IKT-l\u00e6remidler, var det vesentlig \u00e5 v\u00e6re tilstede p\u00e5 BETT. Det gikk ogs\u00e5 raskt opp for meg og etter hvert oss i redaksjonen, at vi ogs\u00e5 m\u00f8ter sv\u00e6rt mange av de som er skolen og som \u00f8nsker \u00e5 utvikle digital kompetanse er p\u00e5 BETT. Man kan vel p\u00e5 mange m\u00e5ter si at det redaksjonelle og abonnementsgrunnlaget til SkoleMagasinet er fra BETT. I tillegg er dette en sosial begivenhet, vi nordmenn som er lite, eller i alle fall var lite kjent med den engelske pub-kulturen, har ogs\u00e5 hatt mange flotte sosiale stunder i verdensbyen. Jeg tror det er mange med meg som har opplevd \u00e5 ta en \"pint\" til lunsj for f\u00f8rste gang i livet i sammenheng med BETT. Jeg gleder meg ogs\u00e5 i \u00e5r.", "title": "London? You BETT!"},
{"date": "10. januar 2011", "content": "N\u00e5r Senter for IKT i utdanningen drar til verdens st\u00f8rste teknologi- og utdanningsmesse i London denne uka, er det ikke en helt vanlig delegasjon som reiser. Senteret har nemlig invitert ti 10.klassinger fra Tromstun skole i Troms\u00f8 til \u00e5 delta og representere senteret p\u00e5 BETT. - Vi skal st\u00e5 p\u00e5 standen til IKT-senteret. Der skal vi snakke med mest mulig folk og invitere dem til \u00e5 se filmen fra Rom for l\u00e6ring i Troms\u00f8, forteller tiendeklassingen Ola Lindberg. Elevene fra Tromstun er ikke ukjente med \u00e5 profilere IKT-senteret. De fremst\u00e5r nemlig ogs\u00e5 i filmen om Rom for l\u00e6ring som ble presentert under konferansen Kaleido2010 i Troms\u00f8 i desember. N\u00e5r Senter for IKT i utdanningen drar til verdens st\u00f8rste teknologi- og utdanningsmesse i London denne uka, er det ikke en helt vanlig delegasjon som reiser. Senteret har nemlig invitert ti 10.klassinger fra Tromstun skole i Troms\u00f8 til \u00e5 delta og representere senteret p\u00e5 BETT. - Vi skal st\u00e5 p\u00e5 standen til IKT-senteret. Der skal vi snakke med mest mulig folk og invitere dem til \u00e5 se filmen fra Rom for l\u00e6ring i Troms\u00f8, forteller tiendeklassingen Ola Lindberg. Elevene fra Tromstun er ikke ukjente med \u00e5 profilere IKT-senteret. De fremst\u00e5r nemlig ogs\u00e5 i filmen om Rom for l\u00e6ring som ble presentert under konferansen Kaleido2010 i Troms\u00f8 i desember. Ola tror det blir spennende \u00e5 se alt som r\u00f8rer seg i teknologisf\u00e6ren under BETT. - Det er jo verdens st\u00f8rste messe for IKT og utdanning. Og s\u00e5 er det i London! Jeg tror det blir artig, sier Ola.", "title": "Troms\u00f8-ungdom fronter norsk utdanning i London"},
{"date": "10. januar 2011", "content": "2. januar offentliggjorde Norges mest leste blogger, 15 \u00e5r gamle Emilie \u201dVOE\u201d Nereng, at hun legger ned bloggen sin .\u00a0\u00c5rsaken hun ga, var for mange negative kommentarer og reaksjoner i kommentarfeltet. 2. januar offentliggjorde Norges mest leste blogger, 15 \u00e5r gamle Emilie \u201dVOE\u201d Nereng, at hun legger ned bloggen sin .\u00a0\u00c5rsaken hun ga, var for mange negative kommentarer og reaksjoner i kommentarfeltet. Dette har satt i gang en diskusjon om hvor grensen g\u00e5r mellom kritikk og mobbing p\u00e5 nett, og hvor mye unge bloggere m\u00e5 finne seg i fra sine lesere. Og, kanskje viktigst, b\u00f8r blogging ha en aldersgrense. Har dagens barn og unge tilstrekkelig kompetanse til \u00e5 vite konsekvensene av sin egen \u00e5penhet? F\u00e5r de tilstrekkelig veiledning fra foresatte og l\u00e6rere? En av de sterkeste stemmene i diskusjonen har v\u00e6rt seniorr\u00e5dgiver og bloggekspert Karoline T\u00f8mte fra Senter for IKT i utdanningen. Hun har skrevet hovedoppgave om blogging som selvrepresentasjon . T\u00f8mte mener overfor NRK at Voe har v\u00e6rt et positivt forbilde for sin m\u00e5lgruppe , men at ogs\u00e5 unge bloggere m\u00e5 finne seg i \u00e5 bli kritisert. Utfordringen ligger i \u00e5 finne grensen mellom sjikane og kritikk. Dette var et gjennomg\u00e5ende tema da T\u00f8mte svarte p\u00e5 sp\u00f8rsm\u00e5l i nettm\u00f8te hos Aftenposten f\u00f8r helgen. Du kan ogs\u00e5 lese intervju med Karoline i \u00e5rets f\u00f8rste utgave av Ny Tid (artikkelen er ikke publisert p\u00e5 nett). Ungdom og bruk av Internett er et viktig tema for Senter for IKT i utdanningen. Sammen med Teknologir\u00e5det og Datatilsynet driver vi ressurstjenesten Dubestemmer.no .", "title": "Senteret om ungdom, blogging og mobbing"},
{"date": "10. januar 2011", "content": "Kaleido2010, den f\u00f8rste \u00e5rlige konferansen fra Senter for IKT i utdanningen, ga uvurderlige innspill om hvordan arbeidet med \u00e5 gi over 1 million barn, elever og studenter flere og bedre muligheter til l\u00e6ring gjennom bruk av IKT. Nytenking og samarbeid m\u00e5 til. Kaleido2010, den f\u00f8rste \u00e5rlige konferansen fra Senter for IKT i utdanningen, ga uvurderlige innspill om hvordan arbeidet med \u00e5 gi over 1 million barn, elever og studenter flere og bedre muligheter til l\u00e6ring gjennom bruk av IKT. Nytenking og samarbeid m\u00e5 til. Referater, bilder og videoer fra konferansen er fortsatt tilgjengelige p\u00e5 nettsidene , mens diskusjonstr\u00e5dene vil lukkes etter at evalueringen av konferansen er ferdig. Men det betyr naturligvis ikke at Kaledo2010 er g\u00e5tt inn i historien for godt! Vi er allerede i gang med \u00e5 planlegge et bredt spekter av Kaleido2011-aktiviteter. Arbeidene i de \u00e5tte forskjellige workshopene, foredragene og samtaler\u00a0vil prege senterets agenda og prosjektportef\u00f8lje i fortsettelsen. Den praktiske smakebiten av l\u00e6ring\u00a0med IKT som ble gitt av elever, studenter og l\u00e6rere fra Tromstun skole og l\u00e6rerutdanningen\u00a0i Troms\u00f8 , er sv\u00e6rt viktig l\u00e6rdom for oss. De \u00e5pnet\u00a0v\u00e5rt nye rom for l\u00e6ring\u00a0og ga\u00a0opptakten til flere felles rom, i barnehager, skoler og i l\u00e6rerutdanningen. Debatten om teknologi og l\u00e6ring fortsetter\u2013 f\u00f8lg oss p\u00e5 Facebook og diskuter med oss p\u00e5 Twitter eller her p\u00e5 bloggen. Med Kaleido 2010 fikk vi utvidet v\u00e5r horisont. Vi sitter igjen med sv\u00e6rt mange inntrykk, viktige faglige innspill og et godt knippe nye relasjoner. Eller sagt p\u00e5 en annen m\u00e5te \u2013 vi har f\u00e5tt et st\u00f8rre kollegium. Vi h\u00e5per dere opplever det likedan. \u00a0Og at vi ses p\u00e5 Kaleido2011!", "title": "Kaleido2010 - hva har vi l\u00e6rt?"},
{"date": "01. januar 2011", "content": "\u00c5rsskifte faller sammen med senterets f\u00f8dselsdag, og det vil vi gj\u00f8re til en viktig milep\u00e6l hvert \u00e5r. Det er en verdifull anledning der vi kan kombinere nytt\u00e5rsdagens fremoverskuende dr\u00f8mmer og iver med\u00a0 f\u00f8dselsdagens positive p\u00e5minning om at vi modnes og vinner erfaring \u00e5r for \u00e5r. \u00c5rsskifte faller sammen med senterets f\u00f8dselsdag, og det vil vi gj\u00f8re til en viktig milep\u00e6l hvert \u00e5r. Det er en verdifull anledning der vi kan kombinere nytt\u00e5rsdagens fremoverskuende dr\u00f8mmer og iver med\u00a0 f\u00f8dselsdagens positive p\u00e5minning om at vi modnes og vinner erfaring \u00e5r for \u00e5r. Den avgj\u00f8rende overgangen mellom hva vi har l\u00e6rt og hvordan vi kan anvende det videre m\u00e5 finne sted i hverdagens jevne aktiviteter, men i s\u00e6rdeleshet n\u00e5r nye overordnede prioriteringer og avgj\u00f8relser skal tas.\u00a0 I s\u00e5 m\u00e5te er fremtiden i st\u00f8peskjeen hele tiden og hver dag \u2013 og i s\u00e6rdeleshet i v\u00e5re nytt\u00e5rsforsetter. V\u00e5rt f\u00f8rste leve\u00e5r som organisasjon har bidratt til \u00e5 gi oss identitet og karakter. Sv\u00e6rt gledelig \u00e5 vite er at alle som har spurt om hvem vi er og hva vi gj\u00f8r, gjennom samtalen ogs\u00e5 har p\u00e5virket til det vi er blitt og vil bli videre. Det er en del av v\u00e5r identitet \u2013 at vi skal v\u00e6re n\u00e6rt og praktisk forbundet med senterets m\u00e5lgrupper, samarbeidsparter og interessenter. Og at det er i disse m\u00f8tepunktene vi finner\u00a0 de viktige byggeklossene for neste \u00e5rs satsinger og aktiviteter.\u00a0 Det er en vesentlig del av v\u00e5r karakter \u00e5 praktisere \u00e5penhet og bruke samarbeid for \u00e5 lykkes med v\u00e5rt mandat. Det vil bli et typetrekk ved v\u00e5r personlighet \u00e5 s\u00f8ke nye l\u00f8sninger gjennom innovative prosesser. Konstruktiv ut\u00e5lmodighet er tillatt og n\u00f8dvendig n\u00e5r vi vet at det er alle barna i barnehagen, elevene i grunnoppl\u00e6ringen og l\u00e6rerstudentene i landet som skal f\u00e5 bedret sine muligheter til l\u00e6ring gjennom v\u00e5rt mandat. Dette sprer et ambisi\u00f8st lys over 2011. Et realistisk ambisi\u00f8st lys. For vi har vunnet viktige relasjoner som vi kan dele innsikter og utsikter med, og stadig flere inviterer og vil bli invitert til samarbeid. Takk og pris for det \u2013 til dere vi har m\u00f8tt og skal m\u00f8te. Barnehage, ungdomstrinn, l\u00e6rerutdanning og metodikk for anvendelse av IKT til l\u00e6ring er konkrete satsinger med oppstart i 2011.\u00a0 L\u00e6ringsrom til st\u00f8tte for utvikling, deling og spredning er bygget og bygges videre. Tildelingsbrev og budsjett gir de rammene vi trenger. Med andre ord \u2013 alt ligger til rette for \u00e5 vinne nye m\u00e5l.\u00a0 Og det kan ikke skje uten dere. Takk for 2010. Hjertelig velkommen\u00a0\u00a0 til en viktig fortsettelse i 2011. Nytt\u00e5rshilsen, Sylvi Barman-Jenssen Direkt\u00f8r", "title": "Godt nytt \u00e5r!"},
{"date": "01. september 2010", "content": "Jeg er nok bare en av de mange desperate som har ventet p\u00e5 \u00e5 f\u00e5 kj\u00f8pt meg en iPad og ikke klarte \u00e5 vente til den kom til Norge. Jeg er nok bare en av de mange desperate som har ventet p\u00e5 \u00e5 f\u00e5 kj\u00f8pt meg en iPad og ikke klarte \u00e5 vente til den kom til Norge. I sommer raidet jeg Londons butikker f\u00f8r jeg helt tilfeldig snublet over en butikk med noen f\u00e5 iPads igjen. At min bedre halvdel fikk kj\u00f8pt en et par dager f\u00f8r jeg dro til London gjorde meg nesten syk av misunnelse, og jeg bare M\u00c5TTE skaffe meg en selv. N\u00e5r jeg omsider fant en, f\u00f8lte jeg meg nesten som stakkars Smygol fra Ringenes Herre, der jeg stod i butikken med min dyrebare iPad i hendene, knuget den inntil meg og tenkte MIN, bare MIN! Svarer iPad til forventningene? Etter \u00e5 ha \u00f8nsket meg en iPad s\u00e5 desperat, er fallh\u00f8yden stor. iPad har sine svakheter, som er blogget og diskutert i mange media. Jeg savner nok multimediafunksjonen innimellom, men forel\u00f8pig er jeg ikke skuffet. Til mitt bruk holder den absolutt m\u00e5l. Den er liten og lett \u00e5 ta med seg p\u00e5 m\u00f8ter og reiser. F\u00f8r bar jeg alltid med meg en bok p\u00e5 flere hundre sider, n\u00e5 har jeg mange b\u00f8ker p\u00e5 en iPad istedet. I tillegg har jeg forskjellige magasiner, musikk og bilder med meg. Alt jeg trenger pluss litt til, p\u00e5 mye mindre plass. Jeg har lastet ned applikasjoner for iWorks og Keynote og kan koble opp iPad-en til videokanon. Presentasjonene mine kan jeg enkelt overf\u00f8re til iPad-en, og ta med meg. Jeg trenger derfor ikke lengre \u00e5 ta med meg en datamaskin for \u00e5 holde presentasjoner. Det holder faktisk med en iPad. N\u00e5 er det ikke pc-veske jeg reiser med p\u00e5 dagsturer, en enkel h\u00e5ndveske holder lenge:-) E-post kan jeg selvsagt laste ned overalt det er tr\u00e5dl\u00f8st nett (min har ikke 3G). Og mange kjekke applikasjoner gir meg gode muligheter til \u00e5 ta notater under konferanser, m\u00f8ter osv. Et tips er likevel \u00e5 IKKE ta med clipart fra et microsoft bibliotek i presentasjonene i Keynote, for de vil rett og slett ikke vises p\u00e5 lysbildene. iPad i skolen? \u00c5 la en gjeng med rabiate unger l\u00f8pe rundt med dyre iPad-er i skolesekken kan virke noks\u00e5 hasardi\u00f8st \u00f8konomisk sett. Brukervennligheten tilsier likevel at dette er et verkt\u00f8y som kan innf\u00f8res allerede i barnehagen. Det eneste vi mangler er gode applikasjoner, jeg har lett og ikke funnet noen s\u00e6rlige gode l\u00e6reverkt\u00f8y (p\u00e5 norsk) til ungene enda. Antar det kommer det ogs\u00e5, n\u00e5r behovet melder seg. Min 9 \u00e5r gamle s\u00f8nn elsker min iPad. Hans visjon for iPad i skolen er enkel, han mener rett og slett at den vil gj\u00f8re matte og lesing morsommere. For ikke \u00e5 snakke om at han mener det da blir slutt p\u00e5 tunge skoleb\u00f8ker i sekken. For \u00e5 teste verkt\u00f8yet, lot jeg han gj\u00f8re leksene i Numbers (tilsvarende excel for PC). Uten oppl\u00e6ring fra meg, lagde han tabeller og grafer, og sendte deretter dette avg\u00e5rde p\u00e5 e-post til sin l\u00e6rer. Alt fra min iPad. Og det gikk selvsagt mye raskere enn n\u00e5r han sitter og skriver i matteboken. Ipad er helt klart julegave\u00f8nske nummer en, men jeg har nok en mistanke om at den vil bli brukt mer til spill enn til lekser. Og spillkonsoller har vi for mange av allerede. I mellomtiden koser jeg meg med min iPad i sofaen, p\u00e5 flyet, p\u00e5 konferanser og m\u00f8ter. Et dyrt leket\u00f8y kanskje, skulle gjerne ventet til de ble rimeligere. Men det klarte jeg alts\u00e5 ikke. We needs it, my precious, my iPad!", "title": "We wants it, we needs it. Must have the precious iPad."},
{"date": "24. juni 2010", "content": "Denne blogposten b\u00f8r leses sammen med kollega J\u00f8rund H\u00f8ie Skaugs blogpost I 2008 utf\u00f8rte Dansk Clearinghouse en studie for Kunnskapsdepartementet for en \u201dunders\u00f8kelse av hvilke l\u00e6rerkompetanser som kan \u00f8ke elevenes l\u00e6ring\u201d. Her trekkes tre sentrale forhold med betydning for elevenes l\u00e6ring frem: Denne blogposten b\u00f8r leses sammen med kollega J\u00f8rund H\u00f8ie Skaugs blogpost I 2008 utf\u00f8rte Dansk Clearinghouse en studie for Kunnskapsdepartementet for en \u201dunders\u00f8kelse av hvilke l\u00e6rerkompetanser som kan \u00f8ke elevenes l\u00e6ring\u201d. Her trekkes tre sentrale forhold med betydning for elevenes l\u00e6ring frem: (1) L\u00e6reren trenger en kompetanse til \u00e5 inng\u00e5 i en sosial relasjon med enkeltelever (2) L\u00e6reren trenger kompetanse til \u00e5 lede klassens undervisningsarbeid gjennom \u00e5 v\u00e6re en synlig leder som over tid st\u00f8tter elevene slik at de selv kan formulere regler som de f\u00f8lger. (3) L\u00e6reren trenger didaktisk kompetanse i relasjon til undervisningens innhold. En metaanalyse av l\u00e6ringseffekt av e-l\u00e6ring utf\u00f8rt av U.S. Departement of Education (Means m.fl. 2009) viser at bruk av teknologi og nye medier kan ha positiv betydning p\u00e5 l\u00e6ring og prestasjoner. Denne rapporten fremhever at bruk av e-l\u00e6ring alene eller bruk av e-l\u00e6ring i kombinasjon med tradisjonell undervisning kan ha positiv betydning p\u00e5 l\u00e6ring og prestasjoner sammenlignet med tradisjonell undervisning. Men samtidig p\u00e5peker de at e-l\u00e6ring er vesentlig forskjellig fra tradisjonell undervisning p\u00e5 en rekke omr\u00e5der. Det kan v\u00e6re forskjeller i pedagogisk tilrettelegging, oppf\u00f8lging av elever og tidsbruk. P\u00e5 den ene side kan en hevde at disse forskjellene gj\u00f8r det vanskelig \u00e5 sammenligne l\u00e6ring med og uten datamaskin. P\u00e5 den andre side underbygger resultatene fra rapporten at en vellykket bruk av datamaskin i undervisning er koblet sammen med en pedagogisk innramming og oppf\u00f8lging som g\u00e5r ut over \u2013 og som kanskje er mer tidskrevende for l\u00e6rere \u2013sammenlignet med den tradisjonelle undervisningen. Forskning om datamaskiner og digitale verkt\u00f8y i skolen b\u00f8r ogs\u00e5 problematisere hva slags ballast elever kan forvente \u00e5 ta med seg n\u00e5r de g\u00e5r ut av skolen. Dagens elever skal selge sine h\u00e5ndverkertjenester p\u00e5 nettet, blogge og tvitre p\u00e5 vegne av sine arbeidsplasser, og uansett utdanningsl\u00f8p og karriere forholde seg til et endel\u00f8st hav av informasjon, tjenester og muligheter. I forskningen ser vi till\u00f8p til klasseskiller mellom de som behersker databruk og de som faller fra (jf begrepet om \u2018digital divide\u2019). Da er det viktig \u00e5 gi elevene oppl\u00e6ring i temaer som kildebruk, opphavsrett, publisering, etikk og kontorverkt\u00f8y. Dersom l\u00e6rere velger bort datamaskiner, som p\u00e5 denne skolen omtalt i Bergens Tidende, t\u00f8r jeg p\u00e5st\u00e5 at skolen risikerer \u00e5 ikke utf\u00f8re sitt samfunnsoppdrag. Derfor er digital kompetanse viktig, i skolens ulike fag og i samfunnet for \u00f8vrig. Jeg mener ogs\u00e5 \u2013 som Skolefagsunders\u00f8kelsen p\u00e5peker - at l\u00e6rerne er utslagsgivende, og at det er sv\u00e6rt viktig \u00e5 ha en m\u00e5lrettet bruk av datamaskiner i skolen. Men det er sv\u00e6rt defensivt n\u00e5r medier bidrar til \u00e5 trekke slutningen om at vi, fordi det finnes l\u00e6rere som har et ambivalent forhold til digitale verkt\u00f8y, skal ha mindre bruk av datamaskiner i skolen. Jeg ser det som viktg \u00e5 heve kompetansen hos norske l\u00e6rere, og v\u00e6re med p\u00e5 \u00e5 veilede skolen mot mer m\u00e5lrettet bruk av digitale verkt\u00f8y. Ta utgangspunkt i de kompetansem\u00e5lene som finnes i l\u00e6replanen for grunnskolen. I kompetansem\u00e5l p\u00e5 trinn (p\u00e5 tvers av fag) er det flere steder nevnt at elever skal kunne beherske bruk av digitale medier. L\u00e6rerplanens formuleringer gir skole og l\u00e6rere et handlingsrom for hvordan fortolke og realisere kompetansem\u00e5lene. F eks i l\u00e6replan for engelsk etter 10. trinn st\u00e5r det at \u201deleven skal kunne kommunisere via digitale medier\u201d. Dette kan l\u00f8ses p\u00e5 mange m\u00e5ter (f eks gjennom brev, e-post, chat eller blogg). Jeg antar at l\u00e6rerens kompetanse og interesse har betydning for hvilke l\u00f8sninger som velges. Det sentrale er at dette kompetansem\u00e5let blir innfridd p\u00e5 m\u00e5te som gir elevene mulighet for praktisk anvendelse av engelsk. For spesielt interesserte: Internasjonalt har det ogs\u00e5 v\u00e6rt problematisering knyttet til det \u00e5 kartlegge gode l\u00e6rere, f. eks. Building a Better Teacher http://www.nytimes.com/2010/03/07/magazine/07Teachers-t.html?pagewanted=all Teach for America: http://www.teachforamerica.org/about/research.htm What makes a great teacher? http://www.theatlantic.com/magazine/archive/2010/01/what-makes-a-great-teacher/7841/", "title": "L\u00e6rerens kompetanse henger sammen med digital kompetanse"},
{"date": "24. juni 2010", "content": "Med jevne mellomrom oppst\u00e5r det diskusjoner i mediene  om IKT-bruk i skolen. Diskusjonene f\u00e5r en del spalteplass, og speiler p\u00e5  mange m\u00e5ter diskusjoner p\u00e5 skolene og i sektoren, men synes i enkelte  tilfeller \u00e5 v\u00e6re utslag av kampanjejournalistikk . Med jevne mellomrom oppst\u00e5r det diskusjoner i mediene  om IKT-bruk i skolen. Diskusjonene f\u00e5r en del spalteplass, og speiler p\u00e5  mange m\u00e5ter diskusjoner p\u00e5 skolene og i sektoren, men synes i enkelte  tilfeller \u00e5 v\u00e6re utslag av kampanjejournalistikk . For kort tid siden omtalte Klassekampen Skolefagsunders\u00f8kelsen  2009 under overskriften \u201dLite \u00e5 l\u00e6re av data\u201d. I forbindelse med  artikkelen siteres f\u00f8rsteamanuensis Lars Vavik ved H\u00f8gskolen  Stord/Haugesund p\u00e5 at \u201dflinke l\u00e6rere velger bort IKT og finner heller  andre, enklere m\u00e5ter \u00e5 undervise p\u00e5\u201d. Klassekampen burde nok ha v\u00e6rt mer  spesifikke p\u00e5 hvem som er informantene for unders\u00f8kelsen , nemlig l\u00e6rere p\u00e5  ungdomstrinnet. L\u00e6rerne selvrapporterer om sin formelle og selvopplevde  kompetanse, og unders\u00f8kelsen er slik sett ikke egnet til \u00e5 si noe om  elevenes opplevelse av l\u00e6ringsutbytte, eller om barnetrinn og  videreg\u00e5ende skole, verken hos l\u00e6rere eller elever. Kan s\u00e5  Skolefagsunders\u00f8kelsen si oss noe om hva som kjennetegner \"flinke  l\u00e6rere\" p\u00e5 ungdomstrinnet? Et  funn i unders\u00f8kelsen er at l\u00e6rerne som  bruker IKT mest, er de samme som mener IKT  gj\u00f8r arbeidet enklere og tidsbesparende, og gir bedre kommunikasjon,  administrasjon og tilgang til informasjon. Likevel finner unders\u00f8kelsen  en samlet sett negativ sammenheng mellom formell IKT-kompetanse og  selvopplevd faglig kompetanse. Dette forteller oss\u00a0 - kanskje - at eldre  l\u00e6rere som bruker mindre IKT har st\u00f8rre faglig selvtillit enn yngre  kolleger. Det er ellers mange interessante funn i Skolefagsunders\u00f8kelsen  som gj\u00f8r den lesverdig, men jeg finner det problematisk at medier  bruker unders\u00f8kelsen som sannhetsvitne for forskning av mer tvilsom  opprinnelse. Jeg sikter her til professor Susan Greenfield som synser i  l\u00f8se lufta i Klassekampen, om at det kan  v\u00e6re sammenhenger mellom ADHD og sosiale medier (p\u00e5 papir 22. juni 2010,  her er en lenke som inneholder ganske n\u00f8ktern kritikk av Greenfields \"forskning\"). En \"flink\" l\u00e6rer er ikke n\u00f8dvendigvis en som bruker  mye IKT i undervisningen, men kanskje en som er dyktig fagdidaktisk og  som kan bruke IKT for \u00e5 st\u00f8tte l\u00e6ringen der det gir resultater. Her  trenger man ikke se lenger enn nettsamfunnet delogbruk for \u00e5 finne mange dyktige l\u00e6rerkrefter. Eller til norskl\u00e6rer Liv Marie  Schou, som eksperimenterer  med Facebook i undervisningen . Det er sv\u00e6rt vanskelig \u00e5 p\u00e5vise i  forskning at det er l\u00e6rerens utdannelse som har mest betydning for  elevers prestasjoner p\u00e5 eksamen i alle fag. Derimot er det p\u00e5vist  forskjeller mellom fagene, for eksempel i denne unders\u00f8kelsen . Fortsettelse p\u00e5 kollega Ove Hatleviks blog : Les om hva  dansk Clearinghouse sier om l\u00e6rerens kompetanse, metaanalyse av U.S. Departement of Education p\u00e5 IKT , og hvorfor  det er viktig \u00e5 gi norske elever digital kompetanse.", "title": "Flinke l\u00e6rere bruker IKT"},
{"date": "31. mai 2010", "content": "Fra tid til annen kommer det sp\u00f8rsm\u00e5l om Feide og OpenID opp. Sp\u00f8rsm\u00e5let kommer i to varianter; hvorfor kan vi ikke bruke OpenID for \u00e5 komme inn p\u00e5 Feide-tjenester og hvorfor kan vi ikke bruke Feide for \u00e5 komme inn p\u00e5 OpenID-tjenester. Ryggmargsrefleksen min til den ene er \"tja, hvorfor ikke\", mens til den andre er den \"over mitt lik\ufeff.\" Fra tid til annen kommer det sp\u00f8rsm\u00e5l om Feide og OpenID opp. Sp\u00f8rsm\u00e5let kommer i to varianter; hvorfor kan vi ikke bruke OpenID for \u00e5 komme inn p\u00e5 Feide-tjenester og hvorfor kan vi ikke bruke Feide for \u00e5 komme inn p\u00e5 OpenID-tjenester. Ryggmargsrefleksen min til den ene er \"tja, hvorfor ikke\", mens til den andre er den \"over mitt lik\ufeff.\" Bruk av OpenID til innlogging p\u00e5 Feide-tjenester Uten \u00e5 g\u00e5 veldig n\u00f8ye inn p\u00e5 hva OpenID er kan det p\u00e5 et vis sammenlignes med Feide der m\u00e5let er \u00e5 kunne bruke samme brukernavn og passord (eller annen autentisering) p\u00e5 en mengde tjenester. Det er ogs\u00e5 p\u00e5 lik linje med Feide mulig \u00e5 overf\u00f8re informasjon om brukeren ved innlogging til tjenestene. Sannsynligheten er stor for at du allerede har en eller flere OpenIDer .\u00a0Men i mortsetning til Feide har ikke OpenID noe definert tillitsnettverk med policyer, avtaler og definerte attributtsett tilpasset v\u00e5r sektor. L\u00f8sningen er helt distribuert der hvem som helst kan sette opp identitetstilbydere og brukere kan registrere hvilken som helst informasjon hos disse tilbyderne. Uten \u00e5 legge noe ekstra rundt OpenID kan tjenester som benytter OpenID som autentiseringsmetode stole like mye p\u00e5 informasjonen de f\u00e5r tilsendt som om brukeren brukte et selvregistreringsskjema i tjenesten selv eller lignende. For en god del tjenester p\u00e5 nettet er jo dette mer enn godt nok da de ikke har noe behov til \u00e5 kunne stole p\u00e5 at informasjonen de f\u00e5r er riktig. De trenger bare \u00e5 kjenne igjen brukeren og kanskje hente inn kontaktinformasjon i form av en e-postadresse eller lignende. Men for mange (de fleste?) Feide-tjenestene vil ikke dette v\u00e6re godt nok. Tillitten til at informasjonen de f\u00e5r er korrekt er ikke der og sannsynligvis trenger tjenesten mer informasjon om deg som person i utdanningssektoren enn det OpenID-tilbyderen har registrert. For \u00e5 f\u00e5 tak i korrekt informasjon om brukeren fra attributtlagrene hvor hver enkelt skoleeier er det fullt mulig \u00e5 tilpasse Feide slik at en bruker kan knytte sin(e) OpenID-identiteter til sin Feide-identitet. Etter innlogging med OpenIDen kan man da, men endringer i Feide, kunne hente ut brukerattributter for vedkommende bruker. Men tilliten til at det er riktig bruker som logger seg inn er for lav.\u00a0I prinsippet ville det v\u00e6re som \u00e5 tillate folk \u00e5 bruke sin Facebook -innlogging p\u00e5 eResept , selv om tillits- og sikkerhetsspriket nok er litt st\u00f8rre enn mellom OpenID og Feide. S\u00e5 uten mye mer arbeid og omliggende herligheter er vel reaksjonen min \"over mitt lik...\" Bruk av Feide til innlogging p\u00e5 OpenID-tjenester Denne stiller seg litt anderledes. Om en tjeneste i utgangspunktet ikke har st\u00f8rre sikkerhetskrav enn at den kunne brukt OpenID ut av boksen burde det ikke v\u00e6re noe i veien med \u00e5 kunne bruke Feide til innlogging om Feide hadde tilbudt OpenIDer som en del av sin tjeneste. Tjenesten vil kunne velge om den tillater innlogging fra alle OpenID-tilbydere eller om den bare vil slippe inn tilbydere som har en eller annen form for verifikasjon av brukerne og deres informasjon (som for eksempel Feide). Den store fordelen med OpenID er at det er veldig mange programpakker der ute som har moduler/plugins for OpenID slik at det er enkelt \u00e5 tilpasse tjenesten til denne typen autentisering. Enn\u00e5 er ikke SAML2.0, som Feide benytter seg av, like utbredt selv om mange begynner \u00e5 f\u00e5 dette p\u00e5 plass ogs\u00e5. Jeg kjenner for lite til de iboende sikkerhetsutfordringene rundt OpenID til at jeg kan si om jeg ville tillatt \u00e5 sende mange attributter fra Feide til OpenID-tjenester, men innlogging og noen utvalgte attributter burde v\u00e6re mulig. Sp\u00f8rsm\u00e5let blir da hvorfor skal Feide tilby OpenID-identiteter til sine brukere n\u00e5r det finnes s\u00e5 mange andre tilbydere av OpenID-identiteter der ute? Hvem har ikke n\u00e5 enten en konto hos Google, Yahoo eller andre . Jeg kan se for meg noen argumenter for at Feide ogs\u00e5 b\u00f8r tilby OpenID-identiteter: Tjenester kan v\u00e6re sikker p\u00e5 at alle som har en Feide-identitet ogs\u00e5 har en OpenID-identitet. Tjenester kan om de \u00f8nsker det begrense OpenID-innlogging til brukere med OpenID-identitet fra Feide, og dermed effektivt begrense tilgangen til personer med en eller annen tilknytning til norsk utdanningssektor. Tjenester kan dra nytte av policyene og retningslinjene i Feide til \u00e5 f\u00e5 mer kvalitetsikret informasjon om brukeren. (Gitt at vi tillater attributtoverf\u00f8ring) Jeg kan se at utbredelsen av OpenID sammen med Feides rammeverk rundt policyer og informasjonskvalitet kan v\u00e6re nyttig, s\u00e5 i utgangspunktet \"tja, hvorfor ikke?\" Teknisk l\u00f8sning Feide som OpenID-tilbyder har v\u00e6rt implementert p\u00e5 testbasis for lenge siden , og i prinsippet kan hvem som helst sette seg ned og lage en slik tjeneste. \u00a0Det eneste en trenger er en pakke for OpenID som IdP og en for SAML som SP. I teorien trenger en i tillegg da bare et relativt enkelt skript som knytter en url til en spesifikk Feide-bruker. Denne tjenesten kunne s\u00e5 blitt en Feide-tjeneste som tilb\u00f8d OpenID-identiteter til de vertsorganisasjonene som knytter seg til tjenesten. Om Feide sentralt \u00f8nsker \u00e5 tilby dette som en tjeneste for alle vil det rent teknologisk v\u00e6re enda enklere enten en velger \u00e5 lage en bro mellom OpenID og SAML2 eller om en velger \u00e5 benytte de underliggende LDAPene hos vertsorganisasjonene direkte. SimpleSAMLphp 1.6 f\u00e5r direkte st\u00f8tte for OpenID 2.0 og implementeringen burde v\u00e6re relativt triviell rent teknisk. Utfordringer med brukergrensesnitt En OpenID-identitet representeres ved en URL, for eksempel http://claimid.com/snorrelo \ufeff, og om en tjeneste vil benytte alle tilgjengelige OpenID-tilbydere s\u00e5 m\u00e5 brukeren vite hva sin OpenID-identifikator er. Med sentral OpenID i Feide vil dette kunne bli noe ala https://openid.feide.no/iktsenteret.no/sl eller https://openid.feide.no/sl@iktsenteret.no . Mange brukere vil nok ha visse problemer med \u00e5 huske og benytte slike identifikatorer. I det tilfellet at tjenesten bare \u00f8nsker \u00e5 tilby innlogging til Feide-brukere, eller en spesialinnlogging for Feide-brukere, vil man kunne gj\u00f8re tilpasninger som gj\u00f8r det enklere for brukeren, men da vil disse tilpasningene kunne v\u00e6re forskjellige p\u00e5 forskjellige tjenester. En standard eller \"beste praksis\" vil kunne v\u00e6re til hjelp her. Andreas har tidligere skrevet om en mulig m\u00e5te \u00e5 gj\u00f8re dette p\u00e5 . Andre problemstillinger F\u00f8r Feide eventuelt implementerer en slik tjeneste for sine brukere er det en rekke andre problemstillinger m\u00e5 ses p\u00e5. Uten at jeg har g\u00e5tt dypt inn i materien s\u00e5 ser jeg i alle fall for meg f\u00f8lgende punkter: M\u00e5 vi (kan vi?) begrense bruken av OpenID-identiteter fra Feide til utvalgte tjenester?\ufeff\u00a0OpenID-identitetene til brukerne er i utgangspunktet \u00e5pen for alle tjenesteleverand\u00f8rer, enten de eies av Senter for IKT i utdanningen eller StealMyInformation Inc. M\u00e5 vi operere med to helt adskilte f\u00f8derasjoner? En for SAML2 og en for OpenID, med tilh\u00f8rende policyer, kontrakter, retningslinjer og administrasjon... med tilh\u00f8rende kostnader. Et det \"trygt\" \u00e5 bruke OpenID til attributtoverf\u00f8ring, og i s\u00e5 fall for hvilke attributter? ... Den generelle f\u00f8lelsen jeg sitter igjen med er at vi n\u00e5 kanskje er der at vi har muligheten til \u00e5 vurdere OpenID-identiteter gjennom Feide, men at vi trenger en konkret vurdering av hvilke konsekvenser det vil ha for Feide som f\u00f8derasjon slik den er i dag og om fordelene med mer kjente integrasjonsmuligheter er verdt endringer i kompleksitet, administrasjon, tillit, kostnader osv. Rent teknisk er det \"trivielt\" og flere europeiske f\u00f8derasjoner tilbyr n\u00e5 OpenID til sine brukere .", "title": "Feide og OpenID"},
{"date": "24. mai 2010", "content": "UNINETT ABCs blogg har n\u00e5 flyttet over til bloggen til Senter for IKT i utdanning. Alle innlegg skrevet mens vi var UNINETT ABC er her fremdeles, men har en merknad \u00f8verst for \u00e5 vise at innlegget ble skrevet mens vi var ansatt i UNINETT ABC. I en periode fremover vil adressen http://blogg.uninettabc.no/ fungere, men vil videresendes til http://blogg.iktsenteret.no/ . UNINETT ABCs blogg har n\u00e5 flyttet over til bloggen til Senter for IKT i utdanning. Alle innlegg skrevet mens vi var UNINETT ABC er her fremdeles, men har en merknad \u00f8verst for \u00e5 vise at innlegget ble skrevet mens vi var ansatt i UNINETT ABC. I en periode fremover vil adressen http://blogg.uninettabc.no/ fungere, men vil videresendes til http://blogg.iktsenteret.no/ . Den gamle RSS-feeden vil ogs\u00e5 fungere, men vi oppfordrer alle til \u00e5 oppdatere sine feed-lesere med den nye adressen: http: / /blogg.iktsenteret.no /rss.xml", "title": "UNINETT ABCs blogg har flyttet"},
{"date": "26. april 2010", "content": "Kom over denne korte rapporten fra forsikringsselskapet SquareTrade : Synopsis: SquareTrade analyzed failure rates for over 30,000 new laptop computers covered by SquareTrade Laptop Warranty plans and found that one-third of all laptops will fail within 3 years. Highlights of the study include: Looking at the first 3 years of ownership, 31% of laptop owners reported a failure to SquareTrade. Two-thirds of this failure (20.4%) came from hardware malfunctions, and one-third (10.6%) was reported as accidental damage. Netbooks are projected to have a 20% higher failure rate from hardware malfunctions than more expensive laptop computers. ASUS and Toshiba were the most reliable manufacturers, with fewer than 16% having a hardware malfunction over 3 years. http://www.squaretrade.com/pages/laptop-reliability-1109/ Kom over denne korte rapporten fra forsikringsselskapet SquareTrade : Synopsis: SquareTrade analyzed failure rates for over 30,000 new laptop computers covered by SquareTrade Laptop Warranty plans and found that one-third of all laptops will fail within 3 years. Highlights of the study include: Looking at the first 3 years of ownership, 31% of laptop owners reported a failure to SquareTrade. Two-thirds of this failure (20.4%) came from hardware malfunctions, and one-third (10.6%) was reported as accidental damage. Netbooks are projected to have a 20% higher failure rate from hardware malfunctions than more expensive laptop computers. ASUS and Toshiba were the most reliable manufacturers, with fewer than 16% having a hardware malfunction over 3 years. http://www.squaretrade.com/pages/laptop-reliability-1109/ S\u00e5... enten b\u00f8r en legge dette inn i budsjettene sine s\u00e5 en kan kj\u00f8pe inn nye, eller s\u00e5 m\u00e5 en ha forsikring... Mon tro hva som koster mest.", "title": "Hver tredje laptop feiler innen tre \u00e5r"},
{"date": "18. mars 2010", "content": "Jeg lurer p\u00e5 hvorfor alle tjenester vil vite hvem brukeren er. For veldig mange tjenester burde dette v\u00e6re helt uinteressant. Er det fordi de har et faktisk behov jeg ikke ser, de tror de trenger det, eller vet de bare ikke bedre? Jeg lurer p\u00e5 hvorfor alle tjenester vil vite hvem brukeren er. For veldig mange tjenester burde dette v\u00e6re helt uinteressant. Er det fordi de har et faktisk behov jeg ikke ser, de tror de trenger det, eller vet de bare ikke bedre? Om jeg hadde v\u00e6rt en tjeneste ville det gjort det mye enklere for meg om jeg ikke trengte \u00e5 ha identifiserende informasjon om personer s\u00e5 fremt jeg ikke hadde et faktisk behov. Likevel ser det ut til at nesten alle tjenester som knytter seg til Feide \u00f8nsker seg navn, e-postadresse, feide-navn eller lignende ved innlogging. Jeg vil vite mye om brukeren, men ikke hvem han/hun er. Feides innloggingstjeneste kan fortelle meg ting som \"Her kommer det en person fra Buvik barneskole i Skaun kommune. Det er en elev og han g\u00e5r i 5. klassetrinn. Neste gang han logger inn vil du kjenne han igjen med denne identifikatoren.\" (Trinn forutsetter at skoleeier har innf\u00f8rt norEdu* 1.5 som kommer n\u00e5, men resten er mulig i dag.) Om jeg har et veldig lite informasjonsbehov, men bare er tiltekt brukere i utdanningssektoren av rettighetsmessige/lisensmessige \u00e5rsaker kan jeg f\u00e5 Feide til \u00e5 si \"Her er en autentisert bruker, og han/hun tilh\u00f8rer utdanningssektoren\". Disse mulighetene, og mange flere, er strekt underbrukt i Feide i dag og slik jeg ser det disse delene av Feide som gir f\u00f8derasjonen sin st\u00f8rste verdi. Jeg fort\u00e5r bare ikke hvorfor de ikke blir brukt mer...", "title": "Hvorfor vil alle vite hvem du er?"},
{"date": "16. mars 2010", "content": "Foto: Keys_1, ~Brenda-Starr~, flickr.com I dag fikk vi et av de \u201cvanlige\u201d sp\u00f8rsm\u00e5lene til Feide. Lettere omskrevet kan det summeres opp i \u201cHvor ofte m\u00e5 passord byttes?\u201d Hva skal en svare p\u00e5 dette? Det mest riktige og definitivt minst hjelpsomme svaret vil v\u00e6re \u201cDet kommer an p\u00e5\u201d. Litt bedre er \u201cS\u00e5 ofte tjenesten trenger det for \u00e5 tilfredstille sikkerhetsbehovet, og s\u00e5 sjelden at brukeren ikke begynner \u00e5 skrive ned passordet eller lager gjennomskuelige passordm\u00f8nstre ved p\u00e5tvunget skifte.\u201d Professor Eugene Spafford ved Center for Education and Research in Information Assurance and Security (CERIAS) skrev for noen \u00e5r siden et par blogginnlegg som fremdeles er veldig interessante i denne sammenhengen. Begge innleggene b\u00f8r leses i sin helhet, men under gjengir jeg noen oppsummeringer og et par egne tanker. Foto: Keys_1, ~Brenda-Starr~, flickr.com I dag fikk vi et av de \u201cvanlige\u201d sp\u00f8rsm\u00e5lene til Feide. Lettere omskrevet kan det summeres opp i \u201cHvor ofte m\u00e5 passord byttes?\u201d Hva skal en svare p\u00e5 dette? Det mest riktige og definitivt minst hjelpsomme svaret vil v\u00e6re \u201cDet kommer an p\u00e5\u201d. Litt bedre er \u201cS\u00e5 ofte tjenesten trenger det for \u00e5 tilfredstille sikkerhetsbehovet, og s\u00e5 sjelden at brukeren ikke begynner \u00e5 skrive ned passordet eller lager gjennomskuelige passordm\u00f8nstre ved p\u00e5tvunget skifte.\u201d Professor Eugene Spafford ved Center for Education and Research in Information Assurance and Security (CERIAS) skrev for noen \u00e5r siden et par blogginnlegg som fremdeles er veldig interessante i denne sammenhengen. Begge innleggene b\u00f8r leses i sin helhet, men under gjengir jeg noen oppsummeringer og et par egne tanker. In summary, forcing periodic password changes given today\u2019s resources is unlikely to significantly reduce the overall threat\u2014unless the password is immediately changed after each use.  This is precisely the nature of one-time passwords or tokens, and these are clearly the better method to use for authentication, although they do introduce additional cost and, in some cases, increase the chance of certain forms of lost \u201cpassword.\u201d - Security Myths and Passwords, Dr. Eugene Spafford S\u00e5 om risikoniv\u00e5et er tilstrekkelig h\u00f8yt vil p\u00e5krevd passordskrifte av statiske passord aldri kunne tilfredsstille det n\u00f8dvendige sikkerhetsniv\u00e5et. Da m\u00e5 ytteligere tiltak som for eksempel toniv\u00e5-autentisering til. Som en sidenote er det ogs\u00e5 veldig interessant hvordan en \u201cbeste praksis\u201d fra tiden f\u00f8r utbredt bruk av nettverk og sammenkoblede systemer fremdeles henger igjen i policyer og sedvane. Basically, I would suggest you start with an assumption that passwords should be changed every quarter.  If the passwords are used over a lightly protected communications link, then change them more often.  If someone could break the password and use the account without being noticed, then further accelerate the change interval.  If users get guidance on strong password selection, and are motivated to help ensure good security, then maybe you can extend the time period.  In many cases, without due care, you realize that any reuse of passwords is risky.  Instead of dismissing that and imposing monthly password changes, use that knowledge to address the underlying problems. - Passwords and Myth, Dr. Eugene Spafford Her var det jo noen klare anbefalinger: Tre m\u00e5neder som utgangspunkt, men m\u00e5 reduseres om tjenestene er designet \u201cd\u00e5rlig\u201d. \u00d8k lengden (betraktelig?) om du har sikkerhetsbevisste brukere og passord som ikke uten videre kan gjettes. Kanskje burde ikke fagsystemer lenger kreve stadige passordendringer, men heller at brukerne f\u00e5r tilstrekkelig bevisstgj\u00f8ring og oppl\u00e6ring i bruk av passord. Men er disse tallene (fra 2-3 m\u00e5neder til kanskje 6-9-12 m\u00e5neder) brukbare for v\u00e5r sektor? Hvor ofte klarer en elev eller l\u00e6rer \u00e5 bytte passord og fremdeles unng\u00e5 \u00e5 skrive dem ned? Jeg forutsetter vel her at skoleeieren har et fungerende IdM/IAM-system som reduserer antall passord hver bruker m\u00e5 huske og fjerner rettigheter fra tjenester n\u00e5r brukere ikke lenger skal ha dem.", "title": "Hvor ofte m\u00e5 passord byttes?"},
{"date": "16. februar 2010", "content": "Feides s\u00f8sterf\u00f8derasjon i Nederland,\u00a0SURFfederatie, har inng\u00e5tt en tre \u00e5rs avtale med Google om bruk av Google Apps for Education . Dette gj\u00f8r det mulig for alle i h\u00f8yere utdanning i Nederland \u00e5 bruke sin vanlige identitet, tilsvarende v\u00e5r Feide-identitet, til \u00e5 logge inn p\u00e5 Apps-tjenestene deres vertsorganisasjoner tilbyr via Google. Dette er en spennende utvikling som m\u00e5 f\u00f8lges med p\u00e5. Feides s\u00f8sterf\u00f8derasjon i Nederland,\u00a0SURFfederatie, har inng\u00e5tt en tre \u00e5rs avtale med Google om bruk av Google Apps for Education . Dette gj\u00f8r det mulig for alle i h\u00f8yere utdanning i Nederland \u00e5 bruke sin vanlige identitet, tilsvarende v\u00e5r Feide-identitet, til \u00e5 logge inn p\u00e5 Apps-tjenestene deres vertsorganisasjoner tilbyr via Google. Dette er en spennende utvikling som m\u00e5 f\u00f8lges med p\u00e5. Vi jobber med veiledning for hvordan norsk skoleverk kan ta i bruk denne typen skytjenester p\u00e5 en trygg m\u00e5te, og da er det kanskje p\u00e5 tide \u00e5 se p\u00e5 lignende tjenester fra flere akt\u00f8rer inn i v\u00e5rt Feide-system.", "title": "Google har blitt tjenesteleverand\u00f8r i SURF-f\u00f8derasjonen"},
{"date": "14. februar 2010", "content": "Jeg tenker p\u00e5 informasjon som mat. En del informasjonselementer er hermetikk og varer nesten evig, noen har en bestemt varighet og er ubrukelige etter en bestemt dato, mens en del er ferskvare som etter en periode blir sur og r\u00e5tner. Finnes det noen m\u00e5te for den som mottar informasjon \u00e5 si om den er spiselig eller ikke? Jeg tenker p\u00e5 informasjon som mat. En del informasjonselementer er hermetikk og varer nesten evig, noen har en bestemt varighet og er ubrukelige etter en bestemt dato, mens en del er ferskvare som etter en periode blir sur og r\u00e5tner. Finnes det noen m\u00e5te for den som mottar informasjon \u00e5 si om den er spiselig eller ikke? Er du den du sier du er? Som sikkert mange som leser dette vet arbeider jeg mye med informasjons\ufb02yt mellom IKT-systemer i utdanningssektoren og spesielt med elektronisk identitetsforvaltning/Feide. Feide, ID-porten og andre internasjonale initiativ rundt f\u00f8dererte identiteter har til n\u00e5 hatt mye fokus p\u00e5 sp\u00f8rsm\u00e5let \"Hvor sikker kan jeg v\u00e6re p\u00e5 at den personen som logger inn er den han utgir seg for \u00e5 v\u00e6re?\" Grovt sett ser vi da pa to ting; hvordan ble identiteten til personen sjekket f\u00f8r han fikk utlevert den elektroniske identiteten og hvilke autentiseringsmekanismer ble benyttet n\u00e5r brukeren logget inn med denne identiteten. Ofte er det dette det snakkes om n\u00e5r man bruker begrepet \"Level of Assurance\". Et par eksempel: Twitter benytter en selvregistrering p\u00e5 web for a opprette konto, samt at de benytter brukemavn og passord som autentiseringsmekanisme. Det svakeste leddet her er utdelingen av konto der en kan p\u00e5st\u00e5 at en er hvem som helst. I utgangspunktet er dermed sikkerheten for at den som bruker en twitterkonto er den han utgir seg for \u00e5 v\u00e6re rimelig lav. Et annet eksempel kan v\u00e6re den BankIDen jeg har. For \u00e5 f\u00e5 opprettet kontoen m\u00e5tte jeg personlig m\u00f8te opp i banken med legitimasjon som viste at jeg var den jeg p\u00e5sto jeg var, og n\u00e5r jeg logger inn m\u00e5 jeg bruke f\u00f8dselsnummer, egende\ufb01nert passord med relativt strenge krav og en engangskode fra en kodegenerator knyttet til kontoen min. Sikkerheten for at den som logger inn er den han utgir seg for \u00e5 v\u00e6re er relativt h\u00f8y. Flere akt\u00f8rer har laget rammeverk for a beskrive dette. NlST har sitt \" Electronic Authentication Guideline: Recommendations of the National Institute of Standards and Technology \", Liberty Alliance benytter disse i sin \" Liberty Identity Assurance Framework \" og her i Norge har vi rammeverket med det herlige navnet \" Rammeverk for autentisering og uavviselighet i elektronisk kommunikasjon med og i offentlig sektor .\" Er informasjonen om deg riktig? Det jeg ikke finner noe grundig arbeid p\u00e5 er det neste sp\u00f8rsm\u00e5let jeg stiller meg: N\u00e5r jeg ut i fra tjenestens behov n\u00e5 er \"sikker nok\" p\u00e5 at den som logger seg inn i tjenesten min er den han utgir seg for, hvor mye kan jeg stole p\u00e5 at den informasjonen jeg f\u00e5r om han er korrekt? Dette er jo den st\u00f8rste merverdien en l\u00f8sning som Feide har utover en generisk f\u00f8derert autentiseringsmekanisme. Feide (og sikkert andre sektorl\u00f8singer) sender over sektorspesifikk informasjon knyttet til personen som logger seg inn til tjenesten. Og for mange tjenester er det hva du er like viktig som hvem du er. Liberty Alliance skriver at de skal se p\u00e5 \"attribute- and entitlement-assertions\" i en senere versjon av rammeverket, men det er det eneste jeg har klart \u00e5 finne. Om det finnes andre arbeid der ute p\u00e5 dette tar jeg gjerne en peker i riktig retning. S\u00e5 n\u00e5r jeg ikke finner andres arbeid tenker jeg litt h\u00f8yt p\u00e5 egenh\u00e5nd. Faktorer som p\u00e5virker informasjonens p\u00e5litelighet Mange av faktorene vil v\u00e6re de samme som for \u00e5 fastsette hvem du er, Rutiner for verifisering og registrering av informasjon n\u00e5r de g\u00e5r inn i systemet Saksbehandlernes vilje og evne til \u00e5 f\u00f8lge rutinene Systemets evne til \u00e5 fange opp feil ved registrering (som f.eks. ugyldige telefonnummer og e-postadresser) Systemets evne til \u00e5 forhindre uautoriserte endringer Men i tillegg til disse punktene vil du i alle fall ha elementer som Hvor mange systemer har informasjonen blitt sendt gjennom og har informasjonen, automatisk eller manuelt, blitt endret p\u00e5 veien? Hvor lenge siden er det informasjonen ble verifisert som riktig? Hopp fra system til system Informasjon flyttes i dag fra system til system. For mange betyr det dessverre at en skriver ut informasjonen fra det ene systemet og registrerer det i det neste. Elevinformasjon som navn og f\u00f8dselsdato skrives inn i det skoleadministrative systemet av en saksbehandler etter lister fra folkeregisteret, it-avdelingen oppretter kontoer i katalogtjenesten etter lister fra det skoleadministrative systemet og superbrukere oppretter kontoer i l\u00e6ringsplattformen etter lister fra katalogtjenesten. Sannsynligheten for at det oppst\u00e5r feil er rimelig stor. Om vi for enkelthets skyld sier at det oppst\u00e5r en eller annen feil for hver tiende elev i hvert ledd blir p\u00e5liteligheten til informasjonen 66% etter bare fire hopp. (P=0,9^4=0,6561) Automatiserer vi prosessene reduseres feilraten betraktelig. Uten endringer blir den f\u00f8rste fremdeles 0,9, mens vi kan si at av en eller annen grunn oppst\u00e5r det feil p\u00e5 hver hundrede elev i hvert hopp p\u00e5 grunn av en eller annen manuell operasjon p\u00e5 brukeren. Forh\u00e5pentligvis er tallene en av tusen eller noe slikt. Etter fire hopp er p\u00e5liteligheten n\u00e5 oppe i 87,3%. (P=0,9*0,99^3 = 0,873...) Fremdeles m\u00e5 jeg si jeg ikke er forn\u00f8yd og heldigvis er det mange som legger inn verifikasjon av informasjonen som legges inn i det skoleadministrative systemet. Med en feilrate p\u00e5 hver tiende elev fra folkeregisteret og det samme fra rettingen i SASet er vi oppe i en p\u00e5litelighet p\u00e5 99% i det skoleadmininstrative systemet og 97% i det fjerde leddet. (P=(1-(1-0,9)*(1-0,9))*0,99^2 = 0,9703) All informasjon r\u00e5tner over tid S\u00e5 kommer vi til den biten jeg egentlig startet med. Hittill har jeg bare sett p\u00e5 registreringen av informasjon p\u00e5 et gitt tidspunkt og hvordan den flyter fra system til system. All informasjon har en eller annen tidsbegrensning og dess lenger det er siden informasjonen ble registrert eller verifisert dess mindre p\u00e5litelig er informasjonen. Jeg ser i alle fall tre typer \"holdbarhetsgrader\" umiddelbart; informasjon som er evigvarende/nesten evigvarende, informasjon som har en kjent gyldighetsperiode og informasjon som degraderes over tid. I den f\u00f8rste bolken har vi stabile elementer som f\u00f8dselsdato, f\u00f8dselsnummer, karakterer, en del navn og lignende. Disse informasjonselementene er som regel stabile, men forskjellige hendelser kan endre verdien og ogs\u00e5 hvilken \"type person\" du er p\u00e5virker det. Karakterer kan endres i en periode etter eksamen ved klager, midlertidige f\u00f8dselsnummer blir erstattet med permanente, navn endres av og til. Men som en forenkling kan vi si at om det er 99% sjanse for at informasjonen registeres riktig er det fremdeles 99-95% sjanse for at den er riktig to \u00e5r senere. I den andre bolken har vi informasjon med en kjent varighet. I skolen vil vi ha informasjon som klassetrinn, utdanningsprogram, fag og lignende. Det du da vet med sikkerhet er at etter en gitt periode s\u00e5 er det veldig liten sannsynlighet for at informasjonen er riktig. Er det 99% sannsynlighet for at en person f\u00e5r i VG1 1.okt et \u00e5r er det kanskje 0-5% sjanse for at han g\u00e5r VG1 1.okt \u00e5ret etter. Gjennom hele skole\u00e5ret er det noks\u00e5 sannsynlig at han er i VG1. En del av disse vil selvsagt ha en \"stabiliseringsperiode\" der det er mer usikre verdier i begynnelsen av perioden og s\u00e5 mer stabilt etter at verdiene har satt seg. Den tredje bolken er informasjonen som blir d\u00e5rligere over tid. Informasjon som du ikke kan sette en definert holdbarhetsdato p\u00e5, men der p\u00e5liteligheten synker etterhvert som tiden g\u00e5r. Adresser, telefonnummer, e-postadresser er typiske eksempler. De var sannsynligvis riktige n\u00e5r de ble registrert, men avhengig av hvem du er, livssituasjon og vaner synker p\u00e5liteligheten til at informasjonen er korrekt over tid. Jeg skulle gjerne hatt kvantitative data, men det virker som at en generell oppfatning er at mobilnummer og private e-postadresser hos elever har en for lav p\u00e5litelighet allerede etter noen f\u00e5 m\u00e5neder. For ansatte i en organisasjon er informasjonen mer stabil og er up\u00e5litelig etter et par \u00e5r eller mer. Om grafen er line\u00e6r, avtar eller \u00f8ker over tid vil sikkert variere fra element til element. N\u00e5 b\u00f8r en kanskje heller ikke generalisere p\u00e5 alle i en gruppe av personer heller, s\u00e5 hver enkelt persons histore b\u00f8r tas med i beregningen. P\u00e5liteligheten til e-postadressen til en elev som har hatt samme e-postadresse i tre \u00e5r er nok st\u00f8rre enn p\u00e5liteligheten til en som har byttet fem ganger i samme periode. Og hva s\u00e5? Og hva kan en s\u00e5 bruke dette til? Hos en skoleeier som er ansvarlig for informasjonen om sine elever og ansatte vil en kartlegging av informasjonselementer og n\u00e5r de blir up\u00e5litelige kunne brukes til \u00e5 forbedre rutinene rundt verifisering og oppdatering av informasjon. Du vil kunne g\u00e5 gjennom og revidere den informasjonen som sannsynligvis er r\u00e5tten og la den informasjonen som sannsynligvis er grei v\u00e6re i fred. I selvbetjeningsl\u00f8sninger kan du presentere den informasjonen du tror kan v\u00e6re up\u00e5litelig hos en bruker isteden for \u00e5 presentere brukeren for all informasjon som finnes. Selvsagt m\u00e5 en ta fullstendige revisjoner av og til, men mindre revisjoner kan gj\u00f8res hyppigere og den totale kvaliteten vil forh\u00e5pentligvis ble bedre. For en f\u00f8derasjon, som f.eks. Feide, vil de ha en mulighet til \u00e5 sette et m\u00e5l p\u00e5 hvor sannsynlig det er at informasjon som sendes gjennom f\u00f8derasjonen er korrekt. En kombinasjon av p\u00e5litelighet i en gitt organisasjon, type informasjonselement, samt tid siden informasjonen ble verifisert gir en mulighet til \u00e5 fortelle mottakere/tjenester at denne organisasjonen har rutiner som gj\u00f8r at informasjonen er 85% p\u00e5litelig n\u00e5r den ble registrert, informasjonselementet degraderes med 5% hver m\u00e5ned, og det er 8 m\u00e5neder siden den ble verifisert. Tjenestene som mottar informasjonen kan bedre avgj\u00f8re hva de kan gj\u00f8re med den informasjonen de f\u00e5r, enten fra skoleeier direkte eller via en f\u00f8derasjon. Om informasjonen er god nok kan den brukes direkte og mellomlagres til den sannsynligvis er for d\u00e5rlig. Da kan tjenesten f.eks. be om en oppdatering p\u00e5 akkurat de aktuelle informasjonselementene isteden for \u00e5 be om hele datagrunnlaget p\u00e5 nytt. For en del andre tjenester er ikke effektiv lagring og oppdatering s\u00e5 viktig, men \u00f8yeblikksbildet er det. En tjeneste som sender ut engangspassord p\u00e5 SMS m\u00e5 f.eks. v\u00e6re mer enn 95% sikker p\u00e5 at mobilnummeret til en elev er riktig ellers s\u00e5 er informasjonen ubrukelig. For en annen tjenete som bare benytter SMS til informasjonsmeldinger er kanskje en p\u00e5litelighet p\u00e5 70% mer enn godt nok. Det m\u00e5 da finnes andre som har tenkt p\u00e5 noe lignende? Pek meg i riktig retning om du vet av noe.", "title": "Informasjon som r\u00e5tner"},
{"date": "08. februar 2010", "content": "Kunnskapsminister Kristin Halvorsen vil ha en kulere skole . Hun vil gj\u00f8re skolen mer relevant for de unge ved \u00e5 \u00f8ke bruken av sosiale medier i undervisningen. Blant annet foresl\u00e5r hun bruk av blogg i tillegg til den tradisjonelle skolestilen. Halvorsen mener sosiale medier kan virke motiverende p\u00e5 elevene, blant annet fordi det tilf\u00f8rer undervisningen en mer praktisk dimensjon. Kunnskapsminister Kristin Halvorsen vil ha en kulere skole . Hun vil gj\u00f8re skolen mer relevant for de unge ved \u00e5 \u00f8ke bruken av sosiale medier i undervisningen. Blant annet foresl\u00e5r hun bruk av blogg i tillegg til den tradisjonelle skolestilen. Halvorsen mener sosiale medier kan virke motiverende p\u00e5 elevene, blant annet fordi det tilf\u00f8rer undervisningen en mer praktisk dimensjon. Elevene bruker i stadig st\u00f8rre grad sosiale medier i fritiden, og ved \u00e5 trekke disse mediene mer inn i undervisningen, svarer man if\u00f8lge kunnskapsministeren ogs\u00e5 p\u00e5 \u00f8nsket om mer praktisk oppl\u00e6ring i ungdomsskolen. Vi har tidligere skrevet om bruk av sosiale medier i undervisningen, og hvordan man som l\u00e6rer konkret kan f\u00e5 det til. Ta en titt p\u00e5 v\u00e5re enkle og kortfattede publikasjoner om hvordan man kan bruke blogg , wiki , bokmerkedeling og digitale l\u00e6ringsressurser i undervisningen.", "title": "En kulere skole"},
{"date": "01. februar 2010", "content": "Hvordan skal alle skolene forholde seg til elevers bruk av IKT og internet i skoletiden?\u00a0Hva er tillatt og hva er ikke? Mange skoler har arbeidet hver for seg for \u00e5 lage et godt IKT-reglement. N\u00e5 har vi gjort det enklere for skolene og f\u00f8r jul sendte vi ut et IKT-reglement og en undervisningspakke til alle. Pakken inneholdt f\u00f8lgende: Hvordan skal alle skolene forholde seg til elevers bruk av IKT og internet i skoletiden?\u00a0Hva er tillatt og hva er ikke? Mange skoler har arbeidet hver for seg for \u00e5 lage et godt IKT-reglement. N\u00e5 har vi gjort det enklere for skolene og f\u00f8r jul sendte vi ut et IKT-reglement og en undervisningspakke til alle. Pakken inneholdt f\u00f8lgende: Veiledning til l\u00e6rerne Eksempler p\u00e5 plakater til \u00e5 henge opp i landskapet IKT-reglement og kontrakter som elevene og foreldre skal signere. Hensikten med reglementet er \u00e5 hindre u\u00f8nskede og utilsiktede hendelser. Vi vil trygge den pedagogiske l\u00e6resituasjonen, og bidra til \u00e5 avklare hvem som har rettigheter og plikter til hva. IKT-reglene omfatter alts\u00e5 ikke bare hva elevene ikke f\u00e5r lov til, men ogs\u00e5 hvilke rettigheter de faktisk har. De har for eksempel rett til velfungerende IKT utstyr i skolen, og rett til undervisning i bruk av IKT. Samtidig medf\u00f8rer dette plikter for elevene. De plikter \u00e5 behandle IKT-utstyret pent og de plikter \u00e5 f\u00f8lge de reglene som skolen har laget for forsvarlig bruk av IKT utstyret. Forsvarlig bruk av sosiale media er ogs\u00e5 et tema. \u201cCybermobbing\u201d er desverre et \u00f8kende problem, mobbing av b\u00e5de l\u00e6rere og elever forekommer p\u00e5 steder som facebook, twitter og Nettby. Ogs\u00e5 dette m\u00e5 elevene og l\u00e6rerne ta stilling til. Undervisningspakken legger opp til at elevene selv deltar i \u00e5 utvikle og skrive sine egne IKT-regler. Det legge opp til mange diskusjoner og slik h\u00e5per vi at elevene selv f\u00e5r eierskap til reglene. Samtidig blir de mer observante p\u00e5 hvilke konsekvenser ukritisk bruk av sosiale media kan f\u00e5. Undervisningspakken inneholder kun eksempler p\u00e5 plakater og kontrakter. Vi har fortsatt noen f\u00e5 igjen p\u00e5 lager, s\u00e5 det er mulig \u00e5 bestille opp flere. I tillegg er alt lagt ut for nedlasting p\u00e5 www.uninettabc.no/iktreglement . Vi arbeider ogs\u00e5 med \u00e5 f\u00e5 oversatt reglementet til nynorsk. Sitter dere med flere sp\u00f8rsm\u00e5l i forhold til rettigheter og plikter for elever, l\u00e6rere og foreldre/foresatte anbefaler vi at dere g\u00e5r til v\u00e5r nye nettressurs www.personvernskolen.no.", "title": "Lag IKT-regler sammen med elevene dine f\u00f8r de lager sine egne!"},
{"date": "22. januar 2010", "content": "I g\u00e5r fikk vi v\u00e6re fluer p\u00e5 veggen mens noen av v\u00e5re nye kolleger i IKT-senteret presenterte resultatene fra kartleggingspr\u00f8ven i digital kompetanse i osloskolene. Prosjektet er et samarbeid mellom ITU (n\u00e5 del av IKT-senteret ), Utdanningsetaten i Oslo kommune og Naturfagsenteret. Pr\u00f8ven tar sikte p\u00e5 \u00e5 m\u00e5le digital kompetanse hos elever p\u00e5 5. trinn med utgangspunkt i l\u00e6replanens kompetansem\u00e5l for 4. trinn. I g\u00e5r fikk vi v\u00e6re fluer p\u00e5 veggen mens noen av v\u00e5re nye kolleger i IKT-senteret presenterte resultatene fra kartleggingspr\u00f8ven i digital kompetanse i osloskolene. Prosjektet er et samarbeid mellom ITU (n\u00e5 del av IKT-senteret ), Utdanningsetaten i Oslo kommune og Naturfagsenteret. Pr\u00f8ven tar sikte p\u00e5 \u00e5 m\u00e5le digital kompetanse hos elever p\u00e5 5. trinn med utgangspunkt i l\u00e6replanens kompetansem\u00e5l for 4. trinn. Pr\u00f8ven i digital kompetanse ble gjennomf\u00f8rt i fjor h\u00f8st, og det var andre gang osloskolene gjennomf\u00f8rte en slik kartlegging. Fjor\u00e5rets pr\u00f8ve bygget videre p\u00e5 pr\u00f8ven fra forrige \u00e5r og tilsvarende pr\u00f8ve i Bergensskolene i 2009. Ikke alt som teller kan telles og ikke alt som kan telles teller. Vi vet likevel at mange l\u00e6rere og skoleledere ettersp\u00f8r gode verkt\u00f8y for \u00e5 kunne m\u00e5le elevers (og l\u00e6reres) digitale kompetanse. Osloskolene har v\u00e6rt tidlig ute med systematisk satsing p\u00e5 digital kompetanse og m\u00e5ling av resultater. Det viktigste med denne typen pr\u00f8ver er ikke \u00e5 m\u00e5le hvor \u201dbra\u201d eller \u201dd\u00e5rlig\u201d den enkelte skole/klasse/elev gj\u00f8r det, men \u00e5 gi innspill og retning for det videre arbeidet med digital kompetanse. For eksempel kan man f\u00e5 tilbakemelding p\u00e5 at den generelle kompetansen er god, men at skolen b\u00f8r jobbe videre med fokus p\u00e5 personvernsp\u00f8rsm\u00e5l. Ove Hatlevik fra ITU understreket dette poenget og la dessuten vekt p\u00e5 at resultatene fra pr\u00f8ven kunne brukes til \u00e5 reflektere sammen med elevene rundt egen l\u00e6ringsprosess. Det kunne v\u00e6rt muligens v\u00e6rt interessant med en tilsvarende pr\u00f8ve for l\u00e6rere og skoleledere, som ga tilbakemelding p\u00e5 egen kompetanse og mulige forbedringsomr\u00e5der. Les om prosjektet p\u00e5 ITUs nettside .", "title": "Osloskolene kartlegger elevenes digitale kompetanse"},
{"date": "21. januar 2010", "content": "Foto: Department for Children, Schools and Families (CC BY 2.0 lisens) For et dr\u00f8yt \u00e5r siden startet Storbrittania en gigantisk satsing for \u00e5 sikre alle skoleelever tilgang til pc og internett fra hjemmet. Man antar at ca. 1 million britiske barn mangler slik tilgang idag. Utgangspunktet\u00a0 for \"Home Access programme\"\u00a0er at markedet har mislyktes i \u00e5 l\u00f8se denne utfordringen og man opplever et stadig \u00f8kende digitalt skille i skolen. N\u00e5 er den f\u00f8rste rapporten fra pilotprosjektet publisert. Hele rapporten kan leses p\u00e5 Bectas nettside Foto: Department for Children, Schools and Families (CC BY 2.0 lisens) For et dr\u00f8yt \u00e5r siden startet Storbrittania en gigantisk satsing for \u00e5 sikre alle skoleelever tilgang til pc og internett fra hjemmet. Man antar at ca. 1 million britiske barn mangler slik tilgang idag. Utgangspunktet\u00a0 for \"Home Access programme\"\u00a0er at markedet har mislyktes i \u00e5 l\u00f8se denne utfordringen og man opplever et stadig \u00f8kende digitalt skille i skolen. N\u00e5 er den f\u00f8rste rapporten fra pilotprosjektet publisert. Hele rapporten kan leses p\u00e5 Bectas nettside Noen n\u00f8kkelfunn fra rapporten: Piloten har n\u00e5dd 93% av familier som kvalifiserer til \u00e5 delta i programmet Man antar at husholdninger fikk nett-tilgang i gjennomsnitt 2.4 \u00e5r tidligere enn de ellers ville f\u00e5tt indikasjoner p\u00e5 positiv verdi for utdanningen. Elever som omfattes av programmet brukte gjennomsnittlig 5.8 timer i uka p\u00e5 l\u00e6ringsaktiviteter. Dette var en time mer enn en kontrollgruppe som allerede hadde tilgang fra hjemmet. Positive ringvirkninger:\u00a081% av foreldrene rapporterte at hjemmetilgang ville gj\u00f8re dem tryggere p\u00e5 egen IKT-bruk. Om f\u00e5 \u00e5r kan alts\u00e5 britiske l\u00e6rere forutsette at samtlige elever har tilgang p\u00e5 internett hjemmefra og planlegge l\u00e6ringsarbeidet deretter.\u00a0M\u00e5let er \u00e5 n\u00e5 270.000 husholdninger innen mars neste \u00e5r. Foto: Department for Children, Schools and Families (CC BY 2.0 lisens)", "title": "Britisk storsatsing p\u00e5 hjem-skole"},
{"date": "08. januar 2010", "content": "Kunne du tenke deg \u00e5 benytte sosiale medier mer i undervisningen? Lurer du p\u00e5 \u00e5 pr\u00f8ve wiki, bokmerker, eller kanskje blogg? Da har vi nettopp tingen for deg! Korte, enkle tekster om nettopp dette. Vi har n\u00e5 publisert enkle tekster om bruk av wiki, bruk av bokmerker, digitale l\u00e6ringsressurser og blogg i undervisning. Tekstene er p\u00e5 2 A4-sider hver, de forklarer fenomenene, og kommer med eksempler fra skolehverdagen. Alts\u00e5 perfekt for \u00e5 komme i gang med egen bruk. Du finner tekstene her: Kunne du tenke deg \u00e5 benytte sosiale medier mer i undervisningen? Lurer du p\u00e5 \u00e5 pr\u00f8ve wiki, bokmerker, eller kanskje blogg? Da har vi nettopp tingen for deg! Korte, enkle tekster om nettopp dette. Vi har n\u00e5 publisert enkle tekster om bruk av wiki, bruk av bokmerker, digitale l\u00e6ringsressurser og blogg i undervisning. Tekstene er p\u00e5 2 A4-sider hver, de forklarer fenomenene, og kommer med eksempler fra skolehverdagen. Alts\u00e5 perfekt for \u00e5 komme i gang med egen bruk. Du finner tekstene her: Blogg i undervisningen Bokmerkedeling til skolebruk Digitale l\u00e6ringsressurser i undervisning Wiki til skolebruk", "title": "Publikasjoner til deg"},
{"date": "15. desember 2009", "content": "Tidsbrukutvalget overleverte denne uken en rapport til kunnskapsministeren om l\u00e6rernes tidsbruk i skolehverdagen. Det viser seg at l\u00e6rerne selv mener for mye av tiden g\u00e5r med til m\u00f8tevirksomhet, og at dette g\u00e5r p\u00e5 bekostning av tid som kunne v\u00e6rt brukt p\u00e5 skolens kjerneoppgaver. Tidsbrukutvalget lister opp 10 omr\u00e5der hvor de mener det m\u00e5 settes inn tiltak, og punkt 9 er hjem og skole, hvor utvalget sier at det \"m\u00e5 etableres gode rutiner for samarbeid og kommunikasjon mellom hjem og skole\".\u00a0 Vi har tidligere i denne bloggen skrevet om hjem-skolesamarbeid, og behovet for \u00e5 anerkjenne foresatte som uvurderlige og s\u00e6rdeles viktige ressurser for elevens l\u00e6ring og framgang i skolen. Tidsbrukutvalget overleverte denne uken en rapport til kunnskapsministeren om l\u00e6rernes tidsbruk i skolehverdagen. Det viser seg at l\u00e6rerne selv mener for mye av tiden g\u00e5r med til m\u00f8tevirksomhet, og at dette g\u00e5r p\u00e5 bekostning av tid som kunne v\u00e6rt brukt p\u00e5 skolens kjerneoppgaver. Tidsbrukutvalget lister opp 10 omr\u00e5der hvor de mener det m\u00e5 settes inn tiltak, og punkt 9 er hjem og skole, hvor utvalget sier at det \"m\u00e5 etableres gode rutiner for samarbeid og kommunikasjon mellom hjem og skole\".\u00a0 Vi har tidligere i denne bloggen skrevet om hjem-skolesamarbeid, og behovet for \u00e5 anerkjenne foresatte som uvurderlige og s\u00e6rdeles viktige ressurser for elevens l\u00e6ring og framgang i skolen. N\u00e5r n\u00e5 tidsbrukutvalget setter fingeren p\u00e5 hjem-skolesamarbeid som et omr\u00e5de hvor det b\u00f8r settes inn tiltak, s\u00e5 er det viktig at det fokuseres p\u00e5 tiltak som bidrar til bedre l\u00e6ring og bedre samarbeid ogs\u00e5 med hjemmet, og ikke tiltak som f\u00f8rer til at l\u00e6rerne blir stadig mer presset p\u00e5 tilm\u00e5lt tid. Tiltak som vil kunne bidra positivt til at l\u00e6reren kan samarbeide enklere og smidigere med hjemmet og de foresatte er et prosjekt UNINETT ABC har startet sammen med Det Digitale Tr\u00f8ndelag og Difi . Prosjektet skal bidra til en god l\u00f8sning for foresattep\u00e5logging til l\u00e6ringsplattformen skolen benytter, forh\u00e5pentligvis med MinID. I tillegg til den tekniske p\u00e5loggingsl\u00f8sningen, som dreier seg b\u00e5de om sikker identitetsforvaltning og om \u00e5 f\u00e5 tilgang, s\u00e5 vil vi parallelt arbeide med retningslinjer og vurderinger vedr\u00f8rende HVA de foresatte b\u00f8r, skal og ikke-skal ha tilgang til av elevens arbeid inne i l\u00e6ringsplattformen. Hovedm\u00e5let med \u00e5 gi foresatte bedre tilgang til skolearbeidet til sitt barn er \u00e5 sikre at l\u00e6ringspotensialet til den enkelte elev utnyttes, og at den foresatte har anledning til \u00e5 utf\u00f8re sitt ansvar som foresatt i skolen, hivlket betyr \u00e5 ha hovedansvaret for sitt barns skolegang og l\u00e6ring. Prosjektet vil skyte fart utover v\u00e5ren, og det blir interessant \u00e5 f\u00f8lge den debatten som vil f\u00f8lge av dette. http://www.nettavisen.no/nyheter/article2781408.ece", "title": "L\u00e6reren skal f\u00e5 tid til \u00e5 v\u00e6re l\u00e6rer..."},
{"date": "11. november 2009", "content": "Enkle l\u00f8sninger fungere ofte veldig bra p\u00e5 problem som kan synes kompliserte. Hvordan kan man for eksempel l\u00e6re opp elever og l\u00e6rere i digital kompetanse? Ved Vestfossen ungdomsskole lot man for eksempel 1 0.klasse-elever undervise yngre elever . Enkle l\u00f8sninger fungere ofte veldig bra p\u00e5 problem som kan synes kompliserte. Hvordan kan man for eksempel l\u00e6re opp elever og l\u00e6rere i digital kompetanse? Ved Vestfossen ungdomsskole lot man for eksempel 1 0.klasse-elever undervise yngre elever . Dette er en ypperlig m\u00e5te \u00e5 la elevene fordype seg i et emne, skaffe seg god erfaring og kunnskap i bruk av digitale verkt\u00f8y (s\u00e5 mye kunnskap at de kan l\u00e6re bort sin kompetanse til andre), og gi dem viktig erfaring i muntlig fremf\u00f8relse. Modellen kan med fordel brukes til \u00e5 l\u00f8se utfordringen det kan v\u00e6re \u00e5 l\u00e6re opp st\u00f8rre grupper i ulike typer digitale verkt\u00f8y, eller digitale plattformer. Kanskje er det et verkt\u00f8y eller en plattform man kunne tenke seg \u00e5 bruke i klassen/undervisningen, men mangler erfaring i? Det kan godt v\u00e6re at noen av elevene har den erfaringen som trengs. Noen som har erfaringer de kunne tenke seg \u00e5 dele her?", "title": "La elevene st\u00e5 for undervisningen"},
{"date": "03. november 2009", "content": "Mange l\u00e6rere sp\u00f8r seg hvordan de skal finne tid til \u00e5 gi individuelle tilbakemeldinger til hver enkelt elev. Denne videoen viser en norsk l\u00e6rer som bruker webkamera mens han retter mattepr\u00f8ver, og hver elev f\u00e5r en liten videosnutt av l\u00e6rerens gjennomgang av pr\u00f8ven deres. \"Det er ikke vanskelig \u00e5 rette p\u00e5 denne m\u00e5ten, og fordelen er jo at det blir mye lettere \u00e5 gi eleven tilbakemeldinger, ikke minst de positive tilbakemeldingene som ofte er alt for tidkrevende \u00e5 gi skriftlig\" (l\u00e6rerens egen beskrivelse av klippet) Flott eksempel p\u00e5 hvordan relativt enkel teknologi kan brukes i hverdagen synes jeg! Mange l\u00e6rere sp\u00f8r seg hvordan de skal finne tid til \u00e5 gi individuelle tilbakemeldinger til hver enkelt elev. Denne videoen viser en norsk l\u00e6rer som bruker webkamera mens han retter mattepr\u00f8ver, og hver elev f\u00e5r en liten videosnutt av l\u00e6rerens gjennomgang av pr\u00f8ven deres. \"Det er ikke vanskelig \u00e5 rette p\u00e5 denne m\u00e5ten, og fordelen er jo at det blir mye lettere \u00e5 gi eleven tilbakemeldinger, ikke minst de positive tilbakemeldingene som ofte er alt for tidkrevende \u00e5 gi skriftlig\" (l\u00e6rerens egen beskrivelse av klippet) Flott eksempel p\u00e5 hvordan relativt enkel teknologi kan brukes i hverdagen synes jeg!", "title": "S\u00e5 enkelt kan det gj\u00f8res: Digital retting med webkamera"},
{"date": "02. november 2009", "content": "P\u00e5 dagens ABM-konferanse holdt Per Olav Torgnesskard et interessant innlegg under tittelen \"Foto til folket\" . Han vektla \u00e5penhet, delingskultur og brukermedvirkning som virkemidler for \u00e5 oppn\u00e5 ABM-sektorens m\u00e5l om \"best mulig tilgjengelighet for flest mulig\". Et av eksemplene hans var en bildeg\u00e5te fra Brockton i USA. P\u00e5 dagens ABM-konferanse holdt Per Olav Torgnesskard et interessant innlegg under tittelen \"Foto til folket\" . Han vektla \u00e5penhet, delingskultur og brukermedvirkning som virkemidler for \u00e5 oppn\u00e5 ABM-sektorens m\u00e5l om \"best mulig tilgjengelighet for flest mulig\". Et av eksemplene hans var en bildeg\u00e5te fra Brockton i USA. Dette bildet fra 1940-tallet er lagt ut p\u00e5 Flickr-str\u00f8mmen til Library of Congress . Det interessante her er brukerkommentarene, som steg for steg plasserer bildet tidsmessig og geografisk. Til sist skriver datteren til den opprinnelige eieren et langt innlegg om den avbildete kafeen - og m\u00e5let til Library of Congress er n\u00e5dd: Gjennom brukermedvirkning og \u00e5penhet har man f\u00e5tt en ny kunnskap som det ville v\u00e6rt umulig \u00e5 skaffe p\u00e5 noen annen m\u00e5te. Eller som det blir sagt i nettdiskusjonen: \"This is exactly how this project is supposed to work -- from vague caption to detailed history.\"", "title": "Kan du fortelle meg noe om dette bildet?"},
{"date": "06. oktober 2009", "content": "Foresattes innsyn i elevers digitale skolehverdag Barn har rett til privatliv og personvern, samtidig som foresatte har rett (og plikt) til \u00e5 f\u00f8lge opp sitt barns skolegang. Hvordan kan dette l\u00f8ses p\u00e5 en god m\u00e5te i den digitale skolehverdagen? Dette er fokus for et nytt, ambisi\u00f8st prosjekt om foresatteinnlogging til l\u00e6ringsplattformer. Foto: Crist\u00f3bal Cobo Roman\u00ed (CC\u00a0BY\u00a02.0 lisens) Foresattes innsyn i elevers digitale skolehverdag Barn har rett til privatliv og personvern, samtidig som foresatte har rett (og plikt) til \u00e5 f\u00f8lge opp sitt barns skolegang. Hvordan kan dette l\u00f8ses p\u00e5 en god m\u00e5te i den digitale skolehverdagen? Dette er fokus for et nytt, ambisi\u00f8st prosjekt om foresatteinnlogging til l\u00e6ringsplattformer. Foto: Crist\u00f3bal Cobo Roman\u00ed (CC\u00a0BY\u00a02.0 lisens) Foresatte er sv\u00e6rt viktig for hvordan elever gj\u00f8r det i skolen. Det viktigste er ikke n\u00f8dvendigvis hvor mye mor og far kan og vet, men at de viser interesse og er positive i forhold til barnas skolegang. Idag skjer mye av l\u00e6ringsarbeidet p\u00e5 digitale l\u00e6ringsplattformer. Skal foreldre og foresatte ha mulighet til \u00e5 v\u00e6re involvert og informert om det som skjer i skolen, m\u00e5 de f\u00e5 tilgang til disse plattfomene. Men hva slags tilgang skal de ha og hvordan kan dette implementeres? Foresatte m\u00e5 f\u00e5 tilgang til relevant informasjon som gjelder deres barn, samtidig som sikkerhet og hensynet til barnets rettigheter ivaretas. Et skritt p\u00e5 veien er \u00e5 tilby foresatte \u00e5 logge inn p\u00e5 skolens l\u00e6ringsplattformen med sin offentlige eID. Elever logger seg p\u00e5 l\u00e6ringsplattformen med Feide , og kommer til dekket bord: LMSet har n\u00f8dvendig informasjon om eleven, som plasserer eleven i rett gruppe, koblet opp mot l\u00e6rer og medelever. En foresatt kan identifisere seg overfor l\u00e6ringsplattformen med sin eID, og det gj\u00f8res en kobling i l\u00e6ringsplattformen mellom foresattes eID og barnets Feide-identitet slik at foresatte f\u00e5r tilgang til relevant informasjon om sine barn. UNINETT ABC og Det Digitale Tr\u00f8ndelag (12 kommuner, 2 fylkeskommuner og 2 fylkesmenn)\u00a0samarbeider om et prosjekt med m\u00e5l \u00e5 tilby foresatte-innlogging til l\u00e6ringsplattformene vha. den offentlige eID, samt avklare en del av de juridiske problemstillingene rundt foresattetilgang. Prosjektet er st\u00f8ttet av Difi , og vi h\u00e5per \u00e5 f\u00e5 med leverand\u00f8rer av l\u00e6ringsplattformer og administrative systemer i gjennomf\u00f8ringen. Et slikt prosjekt krever at: L\u00e6ringsplattformene gj\u00f8r de n\u00f8dvendige endringene for \u00e5 kunne tilby innlogging med bruk av eID L\u00e6ringsplattformer kan v\u00e6re en tjeneste i eID. Bruk av eID som innlogging er i dag forbeholdt offentlige tjenester, s\u00e5 en avklaring av hvorvidt (fylkes)kommunens l\u00e6ringsplattform er en slik tjeneste er n\u00f8dvendig Det utarbeides retningslinjer for hva foresatte skal ha tilgang til og hva som er elevens private sf\u00e6re. ( les mer om dette hos Datatilsyne t)", "title": "Skal mamma vite alt du gj\u00f8r p\u00e5 skolen?"},
{"date": "26. september 2009", "content": "Vi kunne nettopp lese i Dagbladet at skolen samarbeider for d\u00e5rlig med en rekke foreldre.    Nasjonale og internasjonale studier (blant annet Desforges 2003 ) viser at foresattes p\u00e5virkning er enormt viktig for elevenes prestasjoner i skolen,     noen ganger s\u00e5 mye som seks ganger viktigere. Det er p\u00e5 tide \u00e5 ta p\u00e5 alvor den ressurs foresatte er for sine barns skolegang, ved \u00e5 legge til rette for et godt samarbeid mellom hjem og skole. Vi kunne nettopp lese i Dagbladet at skolen samarbeider for d\u00e5rlig med en rekke foreldre.    Nasjonale og internasjonale studier (blant annet Desforges 2003 ) viser at foresattes p\u00e5virkning er enormt viktig for elevenes prestasjoner i skolen,     noen ganger s\u00e5 mye som seks ganger viktigere. Det er p\u00e5 tide \u00e5 ta p\u00e5 alvor den ressurs foresatte er for sine barns skolegang, ved \u00e5 legge til rette for et godt samarbeid mellom hjem og skole. Unders\u00f8kelser av situasjonen i norsk skole viser at det er lite reelt samarbeid mellom skolen og de foresatte, og at kontakten i stor grad er basert p\u00e5 informasjon og praktiske gj\u00f8rem\u00e5l (blant annet Nova 2003 ) Skolen informerer foreldrene om elevens l\u00e6ring og om det sosiale milj\u00f8et i klassen, og de foresatte, prim\u00e6rt mor viser det seg, bidrar med kakebaking og tilrettelegging av sosiale arrangementer. Foreldre \u00f8nsker mer reelt samarbeid, om viktige saker som ang\u00e5r barnas faglige utvikling. Et slikt samarbeid m\u00e5 v\u00e6re basert p\u00e5 dialog mellom skolen og hjemmet, og det blir en viktig oppgave for skolen \u00e5 legge til rette for at et slikt samarbeid skal kunne finne sted. Et annet problem for skolen synes \u00e5 v\u00e6re at den samarbeider best med h\u00f8yt utdannede foreldre, og reproduserer p\u00e5 denne m\u00e5ten den kulturelle kapital. Dette er jo ikke noe nytt i og for seg, man har lenge v\u00e6rt klar over at visse grupper elever og foresatte finner seg bedre til rette i skolen enn andre. Det som blir avgj\u00f8rende n\u00e5r vi n\u00e5 vet hvor viktige foreldrene er for ungenes skolegang, er \u00e5 s\u00f8rge for \u00e5 legge til rette for et fruktbart samarbeid, et som til fulle bidrar til \u00e5 utnytte den ressurs ALLE foresatte er for sine barn. IKT-pedagogiske l\u00f8sninger har potensial til \u00e5 bidra til et smidig samarbeid mellom skolen og de foresatte, og IKT-l\u00f8sninger b\u00f8r utvikles og tas i bruk sammen med et \u00f8kt fokus p\u00e5 behovet, og betydningen av et slikt samarbeid i skolen. For \u00e5 bruke et kjent uttrykk:\u00a0\"alle skal med!\"", "title": "\"Alle skal med\""},
{"date": "16. september 2009", "content": "Vi har, som du kanskje har lagt merke til, relansert v\u00e5re nettsider. I den forbindelse vil vi gjerne h\u00f8re hva du synes om \u201dnye\u201d uninettabc.no . Vi har, som du kanskje har lagt merke til, relansert v\u00e5re nettsider. I den forbindelse vil vi gjerne h\u00f8re hva du synes om \u201dnye\u201d uninettabc.no . For en stund siden gjennomf\u00f8rte vi en brukertest. Det er ikke alltid at brukerne oppfatter eller bruker sidene slik vi tror, og dette ville vi unders\u00f8ke. I v\u00e5rt tilfelle viste det seg for eksempel at det var vanskelig \u00e5 finne hovedmenyen, fordi den var for godt integrert i designet. Slik s\u00e5 v\u00e5r nettside ut frem til 1. september i \u00e5r. Dette f\u00f8rte til at vi blant annet reintroduserte venstremenyen.\u00a0 Vi gjennomf\u00f8rte flere andre endringer ogs\u00e5, men i hovedsak har vi arbeidet mest med innholdet og strukturert dette bedre. Spesielt Feide-informasjonen var vanskelig \u00e5 finne frem i, og kanskje s\u00e6rskilt for de kommunene som skulle sette i gang prosjektene for f\u00f8rste gang. Vi har som nevnt gjennomf\u00f8rt brukertester med en begrenset fokusgruppe, men er vi sikre p\u00e5 at fokusgruppen faktisk representerte v\u00e5r m\u00e5lgruppe? En ting tror vi - at du som leser denne bloggen definitivt er i v\u00e5r m\u00e5lgruppe. Og derfor ber vi nettopp deg om tilbakemeldinger. Savner du noe? Finner du den informasjonen du er ute etter? Hvis du skal begynne med Feide-innf\u00f8ringen, vet du hvor du skal starte? Og ikke minst, v\u00e5re andre satsingsomr\u00e5der, finner du lett informasjon om dette? Alle tilbakemeldinger blir mottatt med stor takk. Og vi vil gj\u00f8re det vi kan for \u00e5 gj\u00f8re v\u00e5re nettsider enklere og mer tilgjengelig for alle.", "title": "Hva synes du om de nye nettsidene v\u00e5re?"},
{"date": "31. august 2009", "content": "Rockheim er nasjonalmuseet for pop og rock i Norge. Det fysiske rockemuseet er forsinket og \u00e5pner ikke f\u00f8r i 2010, men Virtuelle Rockheim \u00e5pnet allerede for en dr\u00f8y uke siden. Virtuelle Rockheim lover en \"helt ny m\u00e5te \u00e5 tenke museum p\u00e5.\" Rockheim er nasjonalmuseet for pop og rock i Norge. Det fysiske rockemuseet er forsinket og \u00e5pner ikke f\u00f8r i 2010, men Virtuelle Rockheim \u00e5pnet allerede for en dr\u00f8y uke siden. Virtuelle Rockheim lover en \"helt ny m\u00e5te \u00e5 tenke museum p\u00e5.\" Virtuelle Rockheim er, som navnet antyder, en virtuell versjon av museet. Inspirasjonen kommer fra s\u00e5kalte \" serious games \" som overf\u00f8rer teknikker og 3D-grafikk fra spillverden til andre bruksomr\u00e5der.  I\u00a0Virtuelle Rockheim kan du velge deg en avatar og vandre rundt i norsk rockehistorie,  g\u00e5 inn i ulike tidsepoker (fra 50- til 90-tallet), klikke p\u00e5 band og artister, h\u00f8re l\u00e5ter, sl\u00e5 opp i rockipedia og lese om artistene, lagre favoritter etc. Ideen er glitrende og et rockemuseum m\u00e5 vel v\u00e6re det perfekte utgangspunkt for \u00e5 lage virtuelle museer? Muligheten for \u00e5 kombinere lyd, bilde, video, tekst, hyperlenking, med bruk av avatarer og mulighet til \u00e5 sosialisere med andre bes\u00f8kende, gir enorme muligheter. Mitt f\u00f8rsteinntrykk er likevel at det gjenst\u00e5r en del f\u00f8r den virtuelle museumsopplevelsen er i n\u00e6rheten av et \"virkelig\" museumsbes\u00f8k. NB! Virtuelle Rockheim er i Beta, s\u00e5 det finnes sikkert en plan for \u00e5 gj\u00f8re noe med mange av disse tingene. Arbeiderne som vandrer rundt i museet skal trolig illustrere at arbeid p\u00e5g\u00e5r. Godt er det, for det gjenst\u00e5r en god del... For det f\u00f8rste krever Rockheim mye av maskinen din. Dette er synd, da mange skoler ikke har tilgang p\u00e5 s\u00e5 kraftige pc-er som kreves for \u00e5 oppleve Virtuelle Rockheim. (Intel Pentium 4 2,4 GHz. Windows XP eller Vista. 2 GB RAM. 128 MB DirectX 9 Nvidia eller ATi chipset grafikkort. DirectX-kompatibelt lydkort. 500 MB ledig harddiskplass.) Navigasjonen er mangelfull (eller s\u00e5 fant jeg bare ikke ut hvordan jeg skulle gj\u00f8re det, og det er nesten like ille for jeg er nok over gjennomsnittlig vant til \u00e5 navigere i 3D-verdener). S\u00e5vidt jeg kan se kan du bare komme deg rundt ved \u00e5 g\u00e5 (saaaakte) fra sted til sted, du kan ikke hoppe, fly eller l\u00f8pe. Jeg fant ikke om det er mulig \u00e5 titte opp og ned eller zoome inn p\u00e5 noe uten \u00e5 g\u00e5 bort til det. Plutselig fikk jeg til \u00e5 rotere rundt meg selv og se meg forfra og fra siden, men jeg aner ikke hva jeg trykket p\u00e5 for \u00e5 f\u00e5 det til (hva med en\"hjelp-knapp\"?) Det var forholdsvis lite interaktivitet med artister og band:\u00a0du kan lagre som favoritt eller lese om dem i rockipedia . S\u00e5vidt jeg forst\u00e5r er det ingen mulighet for \u00e5 snakke med de andre museumsgjestene med lyd, kun via chat. Dette er kanskje for ikke \u00e5 overd\u00f8ve musikken, men kunne sikkert v\u00e6rt l\u00f8st p\u00e5 et vis.\u00a0 Dessuten virker det ikke som om det er mulighet til \u00e5 chatte med enkeltpersoner - du kan kun snakke med alle i rommet. Du kan ikke skape din egen avatar, men m\u00e5 velge mellom 12 forh\u00e5ndsdefinerte \"typer\"\u00a0(av ulikt kj\u00f8nn og fra ulike tidsepoker). Avataren er den virtuelle representasjonen av deg selv, og mange bruker (altfor?) mye tid p\u00e5 \u00e5 leke seg med \u00e5 endre utseende\u00a0 og kl\u00e6r i andre virtuelle verdener. Dette gj\u00f8r at man identifiserer seg mer med avataren sin enn om noen andre har skapt den for deg. (Digresjon:\u00a0jeg venter fortsatt p\u00e5 en mulighet til \u00e5 bruke samme avatar p\u00e5 tvers av ulike virtuelle verdener - hadde v\u00e6rt t\u00f8ft \u00e5 \u00e5 g\u00e5 p\u00e5 rockemuseum som avataren min fra World of Warcraft eller Second Life!) N\u00e5 innser jeg at dette h\u00f8rtes veldig kritisk ut, s\u00e5 jeg vil nok en gang understreke f\u00f8lgende: Jeg syns Virtuelle Rockheim er en fantastisk ide, og at Kulturdepartementet har v\u00e6rt modige som har satset s\u00e5 sterkt p\u00e5 den virtuelle delen av museet. Jeg regner med at Virtuelle Rockheim kan bli en fantastisk ressurs, b\u00e5de til bruk i undervisning og som underholdning. Jeg gleder meg til fortsettelsen :)", "title": "Virtuelt rockemuseum"},
{"date": "21. august 2009", "content": "UNINETT\u00a0ABC lurer p\u00e5 hvilke digitale tjenester og ressurser som brukes rundt omkring i norsk skole. Hva er de mest utbredte tjenestene for barnetrinn, ungdomstrinn, videreg\u00e5ende? Hjelp oss \u00e5 identifisere hvilke tjenester Feide b\u00f8r fokusere p\u00e5! UNINETT\u00a0ABC lurer p\u00e5 hvilke digitale tjenester og ressurser som brukes rundt omkring i norsk skole. Hva er de mest utbredte tjenestene for barnetrinn, ungdomstrinn, videreg\u00e5ende? Hjelp oss \u00e5 identifisere hvilke tjenester Feide b\u00f8r fokusere p\u00e5! Feide er en innloggingsl\u00f8sning som gj\u00f8r at l\u00e6rere og elever kan bruke samme brukernavn og passord som de f\u00e5r utdelt av skoleeier p\u00e5 mange ulike tjenester for l\u00e6ring og utdanning. Eksempler p\u00e5 tjenester som kan ha nytte av Feide er LMS, digitale l\u00e6reverk, oppslagsverk, ordb\u00f8ker, wikis, biblioteksl\u00f8sninger, elev- og l\u00e6rerunders\u00f8kelser fra Utdanningsdirektoratet, osv. Det eneste kriteriet er at det er en tjeneste som er beregnet for utdanning eller som gir en merverdi hvis du er tilknyttet utdanningssektoren (et eksempel er billige studentlisenser p\u00e5 programvare). Men hvilke tjenester b\u00f8r ha Feide-innlogging? Vi vil gjerne h\u00f8re fra l\u00e6rere og elever om hvilke tjenester dere bruker i skolen idag, samt hvilket skoleslag du tilh\u00f8rer. Edit 24/8:\u00a0Jeg er ute etter konkrete produkter dere bruker i undervisningen,. Alts\u00e5 ikke \"LMS\", men for eksempel \"It's Learning\", ikke \"gratisressurser for naturfag\", men f.eks. Viten.no. Da kan vi f\u00e5 oversikt over leverand\u00f8rer vi b\u00f8r samarbeide med\u00a0:) Kan du hjelpe oss? Bruk kommentarfeltet eller send meg en epost p\u00e5 kristine.sevik[a]uninett.no", "title": "Hjelp oss \u00e5 identifisere viktige digitale ressurser for l\u00e6ring og undervisning!"},
{"date": "14. august 2009", "content": "EFF (Electronic Frontier Foundation) har publisert et whitepaper som omhandler \"locational privacy\", On Locational Privacy, and How to Avoid Losing it Forever , som er vel verdt \u00e5 lese gjennom og tenke litt p\u00e5 n\u00e5r en tar i bruk tjenester. Mange nye tjenester og sosiale medier begynner \u00e5 ta i bruk denne typen informasjon for \u00e5 gi en merverdi, til brukeren, til seg selv og ikke minst til annons\u00f8rer. Men kanskje b\u00f8r ikke andre alltid ha tilgang til informasjon om hvor du befinner deg... EFF (Electronic Frontier Foundation) har publisert et whitepaper som omhandler \"locational privacy\", On Locational Privacy, and How to Avoid Losing it Forever , som er vel verdt \u00e5 lese gjennom og tenke litt p\u00e5 n\u00e5r en tar i bruk tjenester. Mange nye tjenester og sosiale medier begynner \u00e5 ta i bruk denne typen informasjon for \u00e5 gi en merverdi, til brukeren, til seg selv og ikke minst til annons\u00f8rer. Men kanskje b\u00f8r ikke andre alltid ha tilgang til informasjon om hvor du befinner deg... Jeg har ikke sett noen god norsk oversettelse p\u00e5 \"locational privacy\", men EFF beskriver det som:\u00a0 \" Locational privacy (also known as \"location privacy\") is the ability of an individual to move in public space with the expectation that under normal circumstances their location will not be systematically and secretly recorded for later use.\" Eksemplene de trekker frem er hverdagseksempler som ikke har noe spesifikt med utdanning \u00e5 gj\u00f8re, men de samme utfordringene vil v\u00e6re der for tjenester som tas i bruk i skolen. Tjenestebestillere og utviklere m\u00e5 v\u00e6re bevisst hva det gj\u00f8r n\u00e5r de kj\u00f8per eller utvikler nye tjenester for sektoren/skolen/klassen. Hva samles inn av identifiserende lokasjonsinformasjon og hvordan behandles den av de som samler den inn? Datatilsynet har nylig publisert informasjon om to kontrollrunder som omhandler identifiserende lokasjonsinformasjon, en for bomselskap og en for kollektivselskap . Begge kontrollrundene p\u00e5viser store mangler rundt informasjon til brukerne om hvilken informasjon som samles inn og hvordan denne informasjonen h\u00e5ndteres og slettes. Det er ingen grunn til \u00e5 tro at rutinene er bedre i de mer virtuelle tjenestene som er spredt rundt omkring p\u00e5 nettet. Hmm... Jeg er vel kanskje ikke helt uskyldig selv heller som skrev masteroppgave om hvordan en kunne kombinere lokasjonsdata fra f.eks. mobiltelefoner med meldingssystemer for \u00e5 kunne effektivisere driftsoverv\u00e5kning av servere og tjenester... Men jeg logga ikke informasjonen for ettertiden da... Kreative personer kan finne ut mye om deg og dine vaner om de f\u00e5r tilgang til denne typen informasjon. :) ( XKCD on Google Latitude )", "title": "Jeg vet hvor du er... alltid!"},
{"date": "06. juli 2009", "content": "Digitale tavler har ofte en egen programvare som gir ulike pedagogiske muligheter. De gir mulighet for \u00e5 interagere direkte med l\u00e6restoffet gjennom \u00e5 trykke p\u00e5 tavla og til \u00e5 skape nytt innhold. En utfordring har v\u00e6rt at ulike leverand\u00f8rer av tavler har benyttet ulike filformater. Det har dermed v\u00e6rt vanskelig \u00e5 utveksle innhold mellom ulike tavler og mange skoler har f\u00f8lt seg l\u00e5st til en leverand\u00f8r. Dette har v\u00e5re venner i Becta n\u00e5 gjort noe med! Digitale tavler har ofte en egen programvare som gir ulike pedagogiske muligheter. De gir mulighet for \u00e5 interagere direkte med l\u00e6restoffet gjennom \u00e5 trykke p\u00e5 tavla og til \u00e5 skape nytt innhold. En utfordring har v\u00e6rt at ulike leverand\u00f8rer av tavler har benyttet ulike filformater. Det har dermed v\u00e6rt vanskelig \u00e5 utveksle innhold mellom ulike tavler og mange skoler har f\u00f8lt seg l\u00e5st til en leverand\u00f8r. Dette har v\u00e5re venner i Becta n\u00e5 gjort noe med! Becta (British Educational Communications and Technology Agency) er et britisk statlig organ som st\u00f8tter departementer i strategisk IKT-utvikling. De har utviklet en teknisk spesifikasjon for et felles filformat for digitale tavler og f\u00e5tt alle de store leverand\u00f8rene til \u00e5 love \u00e5 st\u00f8tte formatet. Dette b\u00f8r kanskje noen her i Norge ta tak i ogs\u00e5. Vi har riktignok ikke s\u00e5 stor utbredelse av denne type tavler som i Storbritannia, men digitale tavler blir stadig vanligere her til lands ogs\u00e5. Er det noen som har erfaring med utfordringer knyttet til tavleformat?\u00a0 Skriv en kommentar da vel! Les mer om arbeidet med spesifikasjonen p\u00e5 Bectas nettsted .", "title": "Felles filformat for digitale tavler - ny spesifikasjon fra Becta"},
{"date": "03. juli 2009", "content": "Vi har tidligere omtalt den lenge etterlengtede lanseringen av NRKs klipparkiv for skole . N\u00e5 er datoen satt:\u00a031. august. Det treffer jo perfekt i forhold til skolestart!\u00a0(Men blir de klar med Feide innen den tid?) NRK Skole gir deg klipp fra NRKs innholdsrike TV- og radioarkiv. Alle klipp er knyttet opp mot l\u00e6replanen og Grep . Se en smakebit her: Vi har tidligere omtalt den lenge etterlengtede lanseringen av NRKs klipparkiv for skole . N\u00e5 er datoen satt:\u00a031. august. Det treffer jo perfekt i forhold til skolestart!\u00a0(Men blir de klar med Feide innen den tid?) NRK Skole gir deg klipp fra NRKs innholdsrike TV- og radioarkiv. Alle klipp er knyttet opp mot l\u00e6replanen og Grep . Se en smakebit her:", "title": "NRK skole lanseres 31. august"},
{"date": "15. juni 2009", "content": "IMS Gloabal Learning Consortium har en ganske ny gruppe for tjenesteorientert arkitektur (SOA), som skal lage anbefalinger for bruk av SOA i utdanning. F\u00f8rste utgave av et \"beste praksis\"-dokument er n\u00e5 tilgjengelig p\u00e5 http://www.imsglobal.org/soa/index.html , for den som m\u00e5tte v\u00e6re interessert. Jeg skal i alle fall lese den ved anledning. IMS Gloabal Learning Consortium har en ganske ny gruppe for tjenesteorientert arkitektur (SOA), som skal lage anbefalinger for bruk av SOA i utdanning. F\u00f8rste utgave av et \"beste praksis\"-dokument er n\u00e5 tilgjengelig p\u00e5 http://www.imsglobal.org/soa/index.html , for den som m\u00e5tte v\u00e6re interessert. Jeg skal i alle fall lese den ved anledning.", "title": "Beste praksis for SOA i utdanning"},
{"date": "12. juni 2009", "content": "Utdanningssektoren er avhengig av gode samarbeidsl\u00f8sninger, b\u00e5de i undervisnings- og i forskningssammenheng. Virtuelle verdener var tema for sesjonen \"virtuelle verdener\" p\u00e5 \u00e5rets UNINETT-konferanse. Kan virtuelle verdener brukes i undervisning og forskning? kristine og cecilie p\u00e5 museum med avatarene sine Denne teksten er ogs\u00e5 publisert som artikkel i Uninytt nr. 2, 2009 . Artikkelen er skrevet av Kristine og Cecilie i fellesskap. Utdanningssektoren er avhengig av gode samarbeidsl\u00f8sninger, b\u00e5de i undervisnings- og i forskningssammenheng. Virtuelle verdener var tema for sesjonen \"virtuelle verdener\" p\u00e5 \u00e5rets UNINETT-konferanse. Kan virtuelle verdener brukes i undervisning og forskning? kristine og cecilie p\u00e5 museum med avatarene sine Denne teksten er ogs\u00e5 publisert som artikkel i Uninytt nr. 2, 2009 . Artikkelen er skrevet av Kristine og Cecilie i fellesskap. Hva er virtuelle verdener? En virtuell verden, ofte betegnet som MUVE (Multi User Virtual Environment) er en nettbasert simulert virkelighet der du omg\u00e5s andre personer ved \u00e5 bevege deg rundt i et tredimensjonalt landskap ved hjelp av en virtuell representasjon av deg selv (en avatar). Virtuelle verdener er fortsatt lite brukt i undervisningssammenheng, men benyttes i \u00f8kende grad ved universitet og h\u00f8gskoler. Det er et omr\u00e5de som vies stadig st\u00f8rre oppmerksomhet innen pedagogisk forskning, og det antas av en rekke forskere \u00e5 ha et stort potensial i l\u00e6ringssammenheng. Eksempler p\u00e5 bruk av virtuelle l\u00e6ringsmilj\u00f8 inkluderer forelesninger, demonstrasjoner, simuleringer, visualiseringer og som arena for samarbeidsl\u00e6ring og sosialisering. Virtuelle verdener egner seg spesielt godt der hvor det er vanskelig \u00e5 m\u00f8tes ansikt til ansikt. En fordel med virtuelle verdener er at deltakerne f\u00e5r \u00f8kt bevissthet om hverandre. P\u00e5 et begrenset omr\u00e5de i en virtuell verden ser man umiddelbart hvilke andre som er til stede, noe som kan gi en sterkere f\u00f8lelse av tilstedev\u00e6relse og fellesskap enn for eksempel tradisjonelle l\u00e6ringsplattformer kan. Skape l\u00e6ringsfellesskap I h\u00f8yere utdanning har vi etter hvert f\u00e5tt en del erfaring fra bruk av virtuelle verdener som plattform for l\u00e6ring. Dette gjelder ofte undervisning hvor studenter og forelesere ikke er samlokalisert, som for eksempel ved samarbeidsprosjekter mellom institusjoner og i etter- og videreutdanning. N\u00e5r studenter ikke har anledning til \u00e5 m\u00f8tes hver dag, eller befinner seg p\u00e5 ulike steder, kan virtuelle verdener bidra til bedre l\u00e6ringsmilj\u00f8 for den enkelte. Studenter har behov for \u00e5 diskutere med hverandre og f\u00f8le et felleskap med sine medstudenter. Et sterkt l\u00e6ringsfellesskap minsker sannsynligheten for at studenten kutter de sosiale b\u00e5ndene og melder seg av utdanningsl\u00f8pet. Spr\u00e5k og kunstfag Bruksomr\u00e5dene for virtuelle verdener i utdanningen er mange. Forestill deg at du er l\u00e6rer og underviser i spansk. Du \u00f8nsker at studentene dine skal f\u00e5 s\u00e5 mye \u00f8velse som mulig, helst ved \u00e5 snakke med spansktalende personer. Ved \u00e5 ta med studentene til spansktalende omr\u00e5der i en verden som for eksempel Second Life (en virtuell verden skapt av Linden Lab), vil de m\u00f8te mange personer med spansk som morsm\u00e5l. Dersom du underviser i kunstfag, har du mulighet til \u00e5 utforske en rekke kunstnere og deres malerier. For eksempel kan du ta med studentene dine og vandre rundt i Van Gogh sine malerier, ved \u00e5 ta en tur til \"Virtual Starry Night\" i Second Life. Virtuelle konferanser Virtuelle verdener har ogs\u00e5 v\u00e6rt en suksess som tillegg til konferanser, eller som alternativ til ordin\u00e6re videokonferanser. Dersom du ikke har anledning til \u00e5 delta p\u00e5 \u00e5rets UNINETT-konferanse, kunne vi for eksempel latt deg delta virtuelt med avataren din. Dette ble gjort da FN's klimakonferanse fant sted p\u00e5 Bali i 2007. I tillegg til den ordin\u00e6re deltakelsen, kunne man f\u00f8lge konferansen live i Second Life fordi sesjonene ble streamet og vist der. En av konferansens keynote speakers bestemte seg for \u00e5 heller holde sin presentasjon via Second Life enn \u00e5 reise hele veien til Bali. Presentasjonen ble s\u00e5 vist p\u00e5 storskjerm p\u00e5 Bali-konferansen. Effektivt og milj\u00f8vennlig! Bilde \"Danny interviews Dr. Nambi on Second LIfe\" tatt av Flickr-brukeren Olivia Hotshot. Tilgjengelig under CCBY 2.0 Lisens Framtida er n\u00e5? Virtuelle verdener brukt til l\u00e6ringsform\u00e5l er inne i sin f\u00f8rste \"store\" b\u00f8lge. Stadig flere institusjoner etablerer virtuelle campus og tilbyr kurs og fag i slike verdener. Det er mye entusiasme i milj\u00f8et, og s\u00e5 langt har man valgt \u00e5 fokusere p\u00e5 muligheter framfor utfordringer. En utfordring har imidlertid v\u00e6rt \u00e5 ta vare p\u00e5 arbeidet som studentene utf\u00f8rer inne i verdenen i forhold til evaluering og dokumentasjon. Videre utvikling av virtuelle verdener for l\u00e6ring vil med h\u00f8y sannsynlighet fokusere p\u00e5 \u00e5 lage koblinger mellom virtuelle verdener og institusjonenes LMS. Et spennende eksempel p\u00e5 dette er Sloodle - en kobling mellom Second Life og l\u00e6ringsplattformen Moodle (\u00e5pen programvare). Dette arbeidet er p\u00e5 et tidlig stadium, men lover godt for framtiden. Det finnes en rekke virtuelle verdener som kan brukes til l\u00e6ring, for eksempel Second Life , Active Worlds og Wonderland . I tillegg finnes en rekke spillverdener ala World of Warcraft, og virtuelle museer som Virtuelle Rockheim (Den virtuelle delen av pop- og rocksenteret i Trondheim \u00e5pnes etter planen i 2009.), som ogs\u00e5 vil v\u00e6re naturlige arenaer for l\u00e6ring og samarbeid. Mange av oss har allerede etablert avatarer i en rekke virtuelle verdener, men det er i dag ingen interoperabilitet mellom de ulike verdenene. Integrasjon med LMS, interoperabilitet mellom verdener og bedre tilpasning til mobile plattformer vil prege utviklingen av virtuelle verdener i \u00e5rene som kommer. Vi er imidlertid sikre p\u00e5 at slike verdener vil endre hvordan vi tenker rundt nettbasert undervisning og samhandlingsteknologier i \u00e5rene framover. Potensialet for samarbeid, sosialisering og kreativitet passer dessuten som h\u00e5nd i hanske med r\u00e5dende pedagogiske teorier om hvordan individer l\u00e6rer. I tillegg er det rett og slett utrolig morsomt! Beam me up, Scotty!", "title": "Undervisning i virtuelle verdener"},
{"date": "10. juni 2009", "content": "\u00c5rets UNINETT-konferanse finner i disse dager sted i Halden, og en av sesjonene der er \" L\u00e6ring i virtuelle verdener \". I god \"practice what you preach\"-\u00e5nd vil sesjonen holdes via den virtuelle plattformen \"Second Life\". I morgen tidlig vil det dermed v\u00e6re mulig \u00e5 m\u00f8te oss i Second Life (SL) og delta p\u00e5 en sesjon p\u00e5 UNINETT-konferansen 2009. \u00c5rets UNINETT-konferanse finner i disse dager sted i Halden, og en av sesjonene der er \" L\u00e6ring i virtuelle verdener \". I god \"practice what you preach\"-\u00e5nd vil sesjonen holdes via den virtuelle plattformen \"Second Life\". I morgen tidlig vil det dermed v\u00e6re mulig \u00e5 m\u00f8te oss i Second Life (SL) og delta p\u00e5 en sesjon p\u00e5 UNINETT-konferansen 2009. Foredragsholder Marianne Riis ved Aalborg Universitet vil ta med konferansedeltakerne rundt i Second Life, og vise hvilke l\u00e6rings-, undervisnings- og samhandlingsmuligheter som finnes i en virtuell verden som Second Life. DU har ogs\u00e5 mulighet til \u00e5 v\u00e6re med p\u00e5 det, ved \u00e5 logge deg p\u00e5 Second Life p\u00e5 det aktuelle tidspunkt. M\u00f8t opp i Wonderful Denmark litt f\u00f8r kl. 0900 \u00e5 se etter Mariis Mills, Travis Mactavish, Barella Braveheart (kristine) eller Cilla Sugarplum (cecilie). Hvis du ikke finner oss, s\u00e5 kan du sende Kristine eller Cecilie en direktemelding, og vi vil teleportere deg dit vi er. G\u00e5 direkte til Wonderful Denmark i Second Life! (du m\u00e5 ha SL installert p\u00e5 maskinen)", "title": "M\u00f8t oss i Second Life i morgen kl.09:00 (avsluttet)"},
{"date": "29. mai 2009", "content": "For \u00e5 kunne f\u00e5 presentert tilpassede websider og l\u00e6ringsressurser i dag m\u00e5 elever og l\u00e6rere registrere sine tilgjengelighetsbehov og preferanser i de enkelte tjenestene som tilbyr tilpasninger. Dette f\u00f8rer lett til at informasjon som kan utlede helseforhold og annen personlig informasjon registreres og m\u00e5 vedlikeholdes i mange tjenester. Ogs\u00e5 tjenester utenfor skoleeiers kontroll. UNINETT ABC setter n\u00e5 i gang et prosjekt der vi skal vise at dette kan gj\u00f8res p\u00e5 en enklere og sikrere m\u00e5te med allerede eksisterende teknologi og standarder: For \u00e5 kunne f\u00e5 presentert tilpassede websider og l\u00e6ringsressurser i dag m\u00e5 elever og l\u00e6rere registrere sine tilgjengelighetsbehov og preferanser i de enkelte tjenestene som tilbyr tilpasninger. Dette f\u00f8rer lett til at informasjon som kan utlede helseforhold og annen personlig informasjon registreres og m\u00e5 vedlikeholdes i mange tjenester. Ogs\u00e5 tjenester utenfor skoleeiers kontroll. UNINETT ABC setter n\u00e5 i gang et prosjekt der vi skal vise at dette kan gj\u00f8res p\u00e5 en enklere og sikrere m\u00e5te med allerede eksisterende teknologi og standarder: Elever og l\u00e6rere m\u00e5 kunne vedlikeholde informasjonen en plass, men den skal kunne benyttes av mange tjenester. Tjenesten som oppbevarer tilgjengelighetsbehovene for elevene og l\u00e6rerne skal ikke inneholde personidentifiserende informasjon. Tjenester som benytter tilgjengelighetsbehovene til \u00e5 tilpasse websider og l\u00e6ringsressurser trenger ikke personidentifiserende informasjon. Tjenestene som benytter tilgjengelighetsbehovene trenger/b\u00f8r ikke lagre tilgjengelighetsbehovene i tjenesten. Eksisterende standarder og infrastruktur for informasjonsoverf\u00f8ring og tilgjengelighetbehov benyttes. Under f\u00f8lger et innlegg jeg skrev p\u00e5 bloggen min i fjor h\u00f8st om dette. Fokuset mitt har v\u00e6rt p\u00e5 det tekniske og personvernmessige, mens jeg regner med at om Kristine eller Cecilie hadde skrevet om dette s\u00e5 hadde det nok v\u00e6rt andre muligheter som hadde v\u00e6rt i fokus. :) A federated needs and preferences service (Unlike my other posts this post will be written in English since it might be useful for a wider audience.) Many services benefits from knowing users needs and preferences. The service might adapt it\u2019s content to any special needs the user have, such as a high contrast design and larger fonts, or that flash animations and videos aren\u2019t useful for me. Today you have to register and update this kind of information in every service.  A federated needs and preferences service could provide these and other preferences information to several service providers and still ensure the user's privacy and consent. This is just a rough draft of a conceptual solution to the challenge described above. The solution could also be used for other repositories of specialized information/attributes about identities in a SAML\u2013based federation. The technical viability of the solution has to be verified but after a discussion with Andreas it seems doable. The needs and preferences service The needs and preferences service (NP) may be as simple or complex as necessary. The important part is that it associates an identity with a set of needs and preferences. In it\u2019s simplest form it could be a web interface to register information and a database. UserID Preference PreferenceScope 1a238565b High Contrast VocabularyA 1a238565b Larger fonts VocabularyA 1a238565b Uuid:238146723\u2026 VocabularyB The NP service should not know who the user is or any other information about the user.  We assume the user register his own information so we can use a targeted ID, which is only used with this service. In theory the NP service can be used in several federations. UserID TargetedID TargetedIDScope 1a238565b 123456789012345 FederationA 1a238565b 987654321098765 FederationB Associating the same UserID with several targeted IDs should be possible by authenticating with the different IdPs in succession.  This functionality might not be desirable.   The NP would be a Service Provider and an Attribute Authority. The content providers The content providers (CPx) are service providers who use information from the NP. These services might or might not know the identity of the user. In our setting these services could be intranets, learning management systems, learning object repositories etc.  The CPx would be Service Providers. The identity providers The identity providers (IdPx) authenticate the user and facilitate the attribute transfer between service providers with no common identifying information about the users.  The IdPx would be Identity Providers with SSO services. The conceptual model The actual messages would be transmitted through the user\u2019s browser and be more complex but for simplicity: The flow could be something like this: CP1 to IdP1: I have a user who wants to use my services. Could you authenticate him and give me some information about him? IdP1 to CP1: He is authenticated. You know him as 74295abe5 and he is still a student CP1 to NP: I have a user with an active session on IdP1. My resource supports these preferences: High Contrast, Monochrome, Larger Fonts. Does the user have any of these preferences set? NP to IdP1: I need to know who the user in the current session is. IdP1 to NP: You know him as 123456789012345 NP to User: Are you sure you want to allow CP1 to know that you want High Contrast and Larger Fonts? \u2026 OK. NP to CP1: He wants High Contrast and Larger Fonts. A larger picture With several federations and content providers the picture could look something like this:", "title": "Svekker tilgjengelige l\u00e6ringsressurser personvernet?"},
{"date": "22. mai 2009", "content": "L\u00e6rere etterlyser stadig de gode digitale ressursene til bruk i skolen og mangelen p\u00e5 gode tjenester har nok v\u00e6rt en bremsekloss i forhold til bruk av IKT\u00a0i skolen. Tilgjengeliggj\u00f8ring av NRKs klipparkiv for skolen er et stort skritt p\u00e5 veien, og n\u00e5 n\u00e6rmer det seg endelig lansering. N\u00e5 kan du selv teste tjenesten og se hvordan den vil bli. L\u00e6rere etterlyser stadig de gode digitale ressursene til bruk i skolen og mangelen p\u00e5 gode tjenester har nok v\u00e6rt en bremsekloss i forhold til bruk av IKT\u00a0i skolen. Tilgjengeliggj\u00f8ring av NRKs klipparkiv for skolen er et stort skritt p\u00e5 veien, og n\u00e5 n\u00e6rmer det seg endelig lansering. N\u00e5 kan du selv teste tjenesten og se hvordan den vil bli. Det gjenst\u00e5r fortsatt noe arbeid knyttet til rettighetsproblematikk, men NRK\u00a0skole er ihvertfall tilgjengelig i test: G\u00e5 inn p\u00e5 http://nrk.no/skole/ Logg inn med brukernavn \"skole\" og passord \"klipptest\" (jada, vi har f\u00e5tt lov av Svein \u00e5 publisere dette!) Ved \u00e5 bruke GREP-kodeverket til Utdanningsdirektoratet blir klippene knyttet til l\u00e6replan og kompetansem\u00e5l slik at l\u00e6rere og elever enkelt kan finne ressurser tilpasset emne og niv\u00e5. NRK skole vil selvsagt bli Feide-tilpasset, s\u00e5 n\u00e5 haster det med \u00e5 f\u00e5 implementert GREP i Feide-skjemaet. Jeg har f\u00e5tt demonstrert NRK\u00a0Skole flere ganger de siste \u00e5rene, og det er umulig \u00e5 ikke bli begeistret! \u00c5 lese i en bok at Hamsun var nazist er noe helt annet enn \u00e5 h\u00f8re Hamsun selv snakke om okkupasjonen som \"Norges redning\" i et radiointervju i 1941. H\u00f8r selv her! (Du m\u00e5 v\u00e6re logget inn) Dette er et skattekammer for l\u00e6ringsressurser. Jeg har egentlig bare et sp\u00f8rsm\u00e5l:\u00a0er det lov \u00e5 g\u00e5 grunnskolen en gang til?\u00a0Jeg tror nemlig det er mye morsommere n\u00e5....", "title": "Endelig kommer NRKs klipparkiv for skole!"},
{"date": "20. mai 2009", "content": "NKUL , Norsk konferanse om utdanning og l\u00e6ring, er nettopp gjennomf\u00f8rt for 15.gang. Det var kanskje ingen store overraskelser hva program og innhold angikk, det var som sedvanlig godt og \"up to date\". Det som derimot var veldig merkbart, og kanskje noe overraskende, var den store betydning sosiale medier fikk for kommunikasjonen, utbyttet og oppf\u00f8lging\u00a0 for en god del av konferansens deltakere. NKUL , Norsk konferanse om utdanning og l\u00e6ring, er nettopp gjennomf\u00f8rt for 15.gang. Det var kanskje ingen store overraskelser hva program og innhold angikk, det var som sedvanlig godt og \"up to date\". Det som derimot var veldig merkbart, og kanskje noe overraskende, var den store betydning sosiale medier fikk for kommunikasjonen, utbyttet og oppf\u00f8lging\u00a0 for en god del av konferansens deltakere. Brukerne av sosiale medier finner stadig nye m\u00e5ter \u00e5 gj\u00f8re seg nytte av teknologien og verkt\u00f8yene, hvilket resulterer i at det dannes nye nettverk \"on the fly\" s\u00e5 \u00e5 si. Det ble fort klar blant twitrerne (brukere av miniblogg-verkt\u00f8yet twitter ) at det gjalt \u00e5 tagge oppdateringene som handlet om konferansen med #NKUL. Ved \u00e5 gj\u00f8re dette blir det mulig \u00e5 s\u00f8ke opp en twitterstr\u00f8m som viser alle oppdateringer og diskusjoner som er twitret, og merket med \"NKUL\". Det ga et nyttig og morsomt metaniv\u00e5 til konferansen. Plutselig fikk man et mye st\u00f8rre innblikk i hva andre deltakere hadde av sp\u00f8rsm\u00e5l, innvendinger og assosiasjoner, dvs. l\u00e6ringsutbyttet av \u00e5 delta p\u00e5 konferansen ble st\u00f8rre! Twitter var ikke det eneste sosiale verkt\u00f8yet som ble benyttet. L\u00e6rere er blant de ivrigste bloggerne, og en rekke blogger med NKUL-innhold, referater og oppdateringer ble skrevet. Det blir ogs\u00e5 mer og mer vanlig \u00e5 \"live-blogge\", dvs. \u00e5 blogge direkte (gjerne i referatform) fra en sesjon, en konferanse eller et seminar.\u00a0 Eksempler p\u00e5\u00a0 liveblogging fra NKUL kan man du se ved \u00e5 bes\u00f8ke for eksempel: http://bjornhelge.blogspot.com/ eller http://matematikklererensverden.blogspot.com/ En del deltakere testet ogs\u00e5 verkt\u00f8y for samskriving, for eksempel Etherpad . Etherpad er et verkt\u00f8y som lar flere brukere v\u00e6re inne i et \"dokument\" sammen, og redigere og skrive samtidig. Dette har man ogs\u00e5 mulighet til med Google Docs , men forskjellen er blant annet at man med Etherpad ikke har behov for en egen invitasjon eller bruker for \u00e5 kunne bidra, men g\u00e5r inn via en URL.\u00a0 En deltaker startet et dokument, og delte det i bolker med de ulike sesjonene. URLen ble selvasagt \"twitret\" under taggen #NKUL, med anbefaling til deltakerne om \u00e5 referere og diskutere fra den sesjonen de deltok p\u00e5. Slik fikk man et innblikk i hva som foregikk ogs\u00e5 ved de andre sesjonene, de man ikke fikk g\u00e5tt p\u00e5 selv. En del av disse ressursene ble av en deltaker (Niels Damgaard fra Biblioteksentralen ) samlet p\u00e5 en nettside, til glede for NKUL-deltakere og andre ( Ressurssiden til Damgaard ).\u00a0 Det er nemlig ikke bare de som var deltakere p\u00e5 NKUL som har glede av disse samtalene som foregikk via de sosiale mediene. Kanskje hadde de som av en eller annen grunn ikke kunne delta p\u00e5 NKUL i Trondheim spesielt god nytte av disse dialogene, de fikk en f\u00f8lelse av \u00e5 v\u00e6re med likevel - spesielt siden en rekke av sesjonene i tillegg ble livestreamet .", "title": "Konferanse 2.0"},
{"date": "13. mai 2009", "content": "Norgesuniversitetet presenterte p\u00e5 NKUL-konferansen idag noen resultater fra IKT-monitoren deres om den digitale tilstand i h\u00f8yere utdanning. Selve rapporten publiseres 15. juni. Presentasjonen p\u00e5 NKUL-konferansen i Trondheim tyder p\u00e5 at ledere, fagansatte og studenter p\u00e5 l\u00e6rerutdanningene ikke er helt samstemte n\u00e5r det gjelder synet p\u00e5 IKT\u00a0i egen undervisning. Norgesuniversitetet presenterte p\u00e5 NKUL-konferansen idag noen resultater fra IKT-monitoren deres om den digitale tilstand i h\u00f8yere utdanning. Selve rapporten publiseres 15. juni. Presentasjonen p\u00e5 NKUL-konferansen i Trondheim tyder p\u00e5 at ledere, fagansatte og studenter p\u00e5 l\u00e6rerutdanningene ikke er helt samstemte n\u00e5r det gjelder synet p\u00e5 IKT\u00a0i egen undervisning. Nesten alle fagl\u00e6rere p\u00e5 l\u00e6rerutdanningen sier at IKT er godt integrert i undervisningen deres, mens bare 40% av l\u00e6rerstudentene syns at de l\u00e6rer \u00e5 bruke IKT i fag. I\u00a0unders\u00f8kelsen har Norgesuniversitetet ogs\u00e5 bedt ledelse og ansatte om \u00e5 rangere viktigheten av ulike faktorer i forhold til \u00e5 fremme bruk av IKT i undervisning. Noen av faktorene for \u00f8kt bruk av IKT i undervisningen ble rangert slikt (1 er viktigst, 2 er nest viktigst, etc): Faktorer for \u00e5 fremme IKT\u00a0og rangering av viktighet Ledere Fagansatte Engasjement og st\u00f8tte fra ledelsen 1 4 \u00d8kt kompetanse og interesse hos fagansatte 2 1 \u00d8konomiske ressurser/finansiering av utviklingsprosjekter 6 3 Innf\u00f8ring av digitale vurderingsformer 9 10 Frikj\u00f8p av tid 10 2 At ledelsen vurderer sin egen rolle som viktigste faktoren er kanskje ikke s\u00e5 overraskende, heller ikke at de fagansatte fokuserer p\u00e5 frikj\u00f8p av tid som en viktig faktor. Jeg er imidlertid litt overrasket over at innf\u00f8ring av digitale vurderingsformer er s\u00e5 langt nede p\u00e5 lista. N\u00e5r jeg snakker med l\u00e6rere i grunn- og videreg\u00e5ende skoler s\u00e5 er et av hovedargumentene mot \u00f8kt bruk av IKT i undervisningen at \"det hjelper jo ikke om vi endrer arbeidsform i skolen dersom vi ikke ogs\u00e5 endrer eksamensform\" . Er det noen grunn til at dette skulle v\u00e6re annerledes i l\u00e6rerutdanningen? Hele IKT-monitoren publiseres p\u00e5 Norgesuniversitetets nettsider 15. juni.", "title": "Glimt fra Norgesuniversitetets IKT-monitor"},
{"date": "30. april 2009", "content": "foto: PhOtOnQuAnTiQuE H\u00f8rt om web 2.0?\u00a0Selvf\u00f8lgelig har du det - det har jo v\u00e6rt den store snakkisen i media og i debatten om IKT i skolen de siste \u00e5rene. Men ikke f\u00f8r har jeg l\u00e6rt meg \u00e5 si dette uten \u00e5 f\u00f8le meg som en dustete trendnisse, s\u00e5 kommer teknologene dragende med web 3.0... Hva i all verden er det, da? Kan noen hjelpe meg \u00e5 f\u00e5 klarhet i dette? foto: PhOtOnQuAnTiQuE H\u00f8rt om web 2.0?\u00a0Selvf\u00f8lgelig har du det - det har jo v\u00e6rt den store snakkisen i media og i debatten om IKT i skolen de siste \u00e5rene. Men ikke f\u00f8r har jeg l\u00e6rt meg \u00e5 si dette uten \u00e5 f\u00f8le meg som en dustete trendnisse, s\u00e5 kommer teknologene dragende med web 3.0... Hva i all verden er det, da? Kan noen hjelpe meg \u00e5 f\u00e5 klarhet i dette? Web f\u00f8rste gang Da jeg oppdaget verdensveven p\u00e5 slutten av nittitallet besto den i stor grad av statisk informasjon som lenket til annen informasjon.\u00a0Det \"geniale\"\u00a0var hyperlenker som knyttet dokumenter sammen, uavhengig av hvor informasjonen befant seg. I dag er dette en selvf\u00f8lge. De nye mediene kjennetegnes i st\u00f8rre grad ved folk som lenker til andre folk, og deres innhold fremfor informasjon som lenker til annen informasjon?\u00a0I\u00a0stedet for at jeg leser en artikkel som viser til en annen artikkel, s\u00e5 baserer jeg meg i stor grad p\u00e5 anbefalinger og tips jeg f\u00e5r via Twitter, Youtube, Facebook etc. Andre gang (web 2.0) Det tok meg en stund \u00e5 f\u00e5 grep om hva Web 2.0 egentlig er for noe, og fortsatt har jeg ikke funnet noen entydig definisjon av begrepet. Jeg tolker \"Web 2.0\" som at videreutviklingen p\u00e5 weben muliggj\u00f8r en rekke nye tjenester som baserer seg p\u00e5 aktive brukere og der vi kan produsere, dele, kommentere og bearbeide innhold p\u00e5 en enkel m\u00e5te. Aktive brukere er et stikkord fordi de fleste \"Web2.0\"-tjenester f\u00f8rst f\u00e5r verdi n\u00e5r mange nok deltar (\u00c5 bruke Twitter i Norge for et \u00e5r siden var litt som \u00e5 rope i skogen - jeg fikk ihvertfall ikke s\u00e6rlig mange svar). Det er kanskje p\u00e5 tide \u00e5 drepe begrepet Web2.0 og\u00a0 heller snakke om sosiale medier som samlebegrep p\u00e5 det som er nytt i websammenheng? So far, so good? Web 3.0?? Men s\u00e5 kommer Web 3.0 og det er her jeg detter av. Er Web 3.0 det samme som semantisk web ? Ikke at det hjelper s\u00e6rlig, for semantisk web skj\u00f8nner jeg heller ikke helt hva er, selv om jeg skj\u00f8nner poenget i denne videoen . Eller er semantisk web bare en liten del av videreutviklingen som vil f\u00f8re til en \"ny versjon\" (3.0) av weben, med nye muligheter og tjenester som vi ikke helt kan se for oss i dag? Tim Berners-Lee (mannen som fant opp weben, ja) snakker i denne videoen om neste generasjons web\u00a0(god video p\u00e5 ca. 17 minutt): Han legger vekt p\u00e5 at vi m\u00e5 tilgjengeliggj\u00f8re R\u00c5DATA, dvs ikke bare bearbeide data og presentere dem som ferdig informasjon p\u00e5 en fin nettside, men gi andre tilgang til dataene slik at man kan sette sammen data fra ulike kilder og bygge ny kunnskap.\u00a0Det er ikke vanskelig \u00e5 v\u00e6re enig i at dette er en god ting, spesielt data som er samlet inn av offentlige institusjoner for fellesskapets penger b\u00f8r selvf\u00f8lgelig v\u00e6re tilgjengelig for alle. Men hva er relasjonen mellom\u00a0 tilgjengeliggj\u00f8ring av r\u00e5data og\u00a0 semantisk web? N\u00e5 er jeg s\u00e5pass forvirret at jeg avslutter med en fantastisk inspirerende video som alle b\u00f8r se om hva man kan gj\u00f8re med offentlig tilgjengelig data. Hans Rosling er professor i internasjonal helse ved Karolinske Institutet og i l\u00f8pet av denne 20-minutts videoen snur han opp-ned p\u00e5 mange (mis-)oppfatninger av verden i dag. En passende avslutning p\u00e5 en arbeidsuke som straks er over - \u00f8nsker alle en str\u00e5lende langhelg!", "title": "Web 1, web 2, web 3..??"},
{"date": "16. april 2009", "content": "For ei stund siden ble det laget ferdige Feide-skjema som kunne\u00a0 importeres i Microsoft ADAM/AD LDS. Vi har oppdaget at skjemaene mangler indeksering av attributtet eduPersonPrincipalName (Feide-navn) som er det attributtet innloggingstjenesten i Feide benytter for \u00e5 finne informasjon om brukeren. Med indeksering sl\u00e5tt p\u00e5 vil responsen bli mye raskere og brukeropplevelsen bedre. For ei stund siden ble det laget ferdige Feide-skjema som kunne\u00a0 importeres i Microsoft ADAM/AD LDS. Vi har oppdaget at skjemaene mangler indeksering av attributtet eduPersonPrincipalName (Feide-navn) som er det attributtet innloggingstjenesten i Feide benytter for \u00e5 finne informasjon om brukeren. Med indeksering sl\u00e5tt p\u00e5 vil responsen bli mye raskere og brukeropplevelsen bedre. Dess flere brukere det er i katalogen dess lengre vil responstiden p\u00e5 innloggingen v\u00e6re om katalogen ikke er indeksert. En enkel test jeg har gjort er gjengitt i grafen under. Oppdaterte filer ligger p\u00e5 GNOMIS-omr\u00e5det s\u00e5 alle som installerer nye kataloger vil f\u00e5 en versjon med indeksering, mens de som allerede har installert en Feide-katalog med disse skjemaene b\u00f8r vurdere \u00e5 oppdatere skjemaet i katalogen. Under er en LDIF som kan importeres i vha ldifde.exe # Enables indexing of eduPersonPrincipalName\n\ndn: CN=eduPersonPrincipalName,CN=Schema,CN=Configuration,DC=X\nchangetype: ntdsschemamodify\nreplace: searchFlags\nsearchFlags: 1\n-\n\ndn:\nchangetype: modify\nadd: schemaUpdateNow\nschemaUpdateNow: 1\n- Standard disclaimer om bruk p\u00e5 eget ansvar osv. :-) Typisk kommando: ldifde -i -f <filnavn> -s <server> -c \"CN=Schema,CN=Configuration,DC=X\" #schemaNamingContext", "title": "Ytelsesforbedring i Feide-LDAP p\u00e5 ADAM/AD LDS"},
{"date": "13. april 2009", "content": "Bilde: Tis the season av TheeErin Alle ser ut til \u00e5 snakke om videokonferanser som en m\u00e5te \u00e5 spare milj\u00f8et for utslipp ved reising til og fra m\u00f8ter, men om jeg skal v\u00e6re egosentrisk tror jeg det er tidsbesparelsen jeg er mest glad i. Bilde: Tis the season av TheeErin Alle ser ut til \u00e5 snakke om videokonferanser som en m\u00e5te \u00e5 spare milj\u00f8et for utslipp ved reising til og fra m\u00f8ter, men om jeg skal v\u00e6re egosentrisk tror jeg det er tidsbesparelsen jeg er mest glad i. I l\u00f8pet av v\u00e5ren har vi i UNINETT ABC f\u00e5tt brukt videokonferanser oftere enn tidligere, og selv om det er en del ting jeg gjerne skulle sett har v\u00e6rt bedre ser mitt personlige kvartalsregnskap slik ut: Reisetid spart: ca 70 timer Reiseutgifter spart: ca 50.000 kr CO2-utslipp spart: ca 2500 kg S\u00e5 jeg har 70 arbeidstimer jeg kan bruke p\u00e5 andre ting og 50.000 vi kan bruke p\u00e5 prosjekter. Men like viktig er kanskje at jeg har sluppet mange slitsomme tidlige morgener og sene ettermiddager/kvelder. Ikke alle m\u00f8ter egner seg for videokonferanser selvsagt, men sikkert flere enn en skulle tro. Det st\u00f8rste problemet slik jeg ser det er utformingen av konferanserommene og brukervennligheten i l\u00f8sningene. Og s\u00e5 m\u00e5 jo den en skal ha m\u00f8te med ogs\u00e5 ha konferanseutstyr og infrastruktur selvsagt. Kanskje en skal summere alle direkte utgifter og ikke-produktive timer en vil kunne spare i l\u00f8pet av et \u00e5r og s\u00e5 bruke det til \u00e5 investere i konferanserommene og utformingen av disse... hmm...", "title": "To bortkasta uker"},
{"date": "06. april 2009", "content": "Bilde: \"Vote\" av Theresa Thompson Deltakelsen ved skolevalgene har g\u00e5tt dramatisk ned de siste 10 \u00e5rene, det samme har valgdeltakelsen blant f\u00f8rstegangsvelgere ved ordin\u00e6re valg. Dette \u00f8nsker vi i UNINETT ABC og M\u00f8re og Romsdal fylke \u00e5 gj\u00f8re noe med gjennom prosjektet Demokrati0.9 - et prosjekt som fokuserer p\u00e5 bruk av sosiale medier og \u00e5pne standarder. Bilde: \"Vote\" av Theresa Thompson Deltakelsen ved skolevalgene har g\u00e5tt dramatisk ned de siste 10 \u00e5rene, det samme har valgdeltakelsen blant f\u00f8rstegangsvelgere ved ordin\u00e6re valg. Dette \u00f8nsker vi i UNINETT ABC og M\u00f8re og Romsdal fylke \u00e5 gj\u00f8re noe med gjennom prosjektet Demokrati0.9 - et prosjekt som fokuserer p\u00e5 bruk av sosiale medier og \u00e5pne standarder. Samtidig som valgdeltakelsen g\u00e5r ned, g\u00e5r deltakelsen i sosiale nettsamfunn opp. (Se f.eks. rapporten \" Nye Nettfenomener - staten og delekulturen \") At valgdeltakelsen blant unge g\u00e5r ned, leses av mange som et tegn p\u00e5 synkende engasjement, men dette er ikke n\u00f8dvendigvis riktig.\u00a0 Engasjementet er kanskje mer knyttet til enkeltsaker og aksjoner enn partipolitikk og valg? Norske politikerne diskuterer fortsatt hvorvidt det skal v\u00e6re lov \u00e5 sende politisk reklame p\u00e5 TV, mens stadig st\u00f8rre del av den offentlige debatten foreg\u00e5r i andre kanaler. Sosiale medier som Facebook, blogger og Twitter blir stadig viktigere arenaer for ulike former for politisk og sosial aktivisme. Dette kan du lese mer om i SIFO -rapporten \" Ungdom, politikk og Internett \" Prosjektet Demokrati 0.9 har som m\u00e5l \u00e5 f\u00e5 unge velgere og elever i videreg\u00e5ende til \u00e5 bidra i offentlig debatt ved \u00e5 m\u00f8te dem der de er, ta dem seri\u00f8st og la dem forst\u00e5 at deres stemme er viktig. For \u00e5 n\u00e5 disse m\u00e5lgruppene tar prosjektet utgangspunkt i en allerede eksisterende digital arena, UNGweb.no , som er startside for alle elever i videreg\u00e5ende skoler i M\u00f8re og Romsdal. Ved bruk av sosiale medier \u00f8nsker vi \u00e5 skape en arena for demokratisk deltakelse blant unge - f\u00f8r, under og i etterkant av selve valget. Prosjektet ble v\u00e5ren 2008 tildelt 500.000 i st\u00f8tte fra Fornyings- og administrasjonsdepartementet for \u00e5 bidra til utbredelse av \u00e5pne standarder i offentlig sektor. Prosjektet vil fokusere p\u00e5 utvikling av standardkomponenter som kan deles p\u00e5 tvers av teknologiske plattformer. Ved bruk av \u00e5pne standarder vil b\u00e5de innholdet og teknologien som benyttes, kunne gjenbrukes av andre. Alle tekniske komponenter som utvikles p\u00e5 plattformen, vil v\u00e6re tilgjengelig som \u00e5pen kildekode, og gj\u00f8res tilgjengelig p\u00e5 en prosjektweb. Prosjektet har f\u00e5tt omtale i Sunnm\u00f8rsposten (papirutgaven), Romsdals budstikke og NRK M\u00f8re og Romsdal Dette innlegget er tidligere publisert i v\u00e5rt nyhetsbrev , men gjentas til glede for nye lesere.", "title": "Kan sosiale medier \u00f8ke ungdoms engasjement ved stortingsvalget?"},
{"date": "01. april 2009", "content": "Foto: camera av coleydude . Kunnskapsdepartementet varsler at de vil teste ut alternative eksamensformer, som for eksempel mappevurdering . Elevene, ved elevorganisasjonen jubler, og sier at dette har de ventet p\u00e5 lenge. Hva betyr dette for l\u00e6rerens vurderingsmetoder? Foto: camera av coleydude . Kunnskapsdepartementet varsler at de vil teste ut alternative eksamensformer, som for eksempel mappevurdering . Elevene, ved elevorganisasjonen jubler, og sier at dette har de ventet p\u00e5 lenge. Hva betyr dette for l\u00e6rerens vurderingsmetoder? Man kan vel g\u00e5 ut fra at en \u00f8kt mengde digitalt uttrykt arbeid vil ligge til grunn for elevenes karakterer, hvilket igjen betyr at det er n\u00f8dvendig \u00e5 se n\u00e6rmere p\u00e5 hvordan man evaluerer elevenes digitale arbeid. Elevenes og l\u00e6rernes IKT-kompetanse \u00f8ker, og mer medierikt innhold og uttrykk skapes. Det er langt fra bare tekstfiler som leveres. Hvilke vurderingskriterier skal man legge til grunn for \u00e5 vurdere b\u00e5de uttrykksform og innhold? Er det opp til den enkelte skole, eller den enkelte l\u00e6rer?", "title": "Slutten for tradisjonell skoleeksamen?"},
{"date": "15. mars 2009", "content": "Hvordan kan departement, direktorat og annen offentlig forvaltning nyttiggj\u00f8re seg nye medier? Dette var et av flere tema da jeg var p\u00e5 bes\u00f8k hos Kunnskapsdepartementet sist torsdag for \u00e5 snakke om web 2.0. Temaet er stort og m\u00e5let var ikke \u00e5 komme fram til et entydig svar, men \u00e5 gi en introduksjon til temaet og diskutere noen muligheter. \"Web 2.0\" er i denne sammenhengen forst\u00e5tt som de \"nye\" sosiale nettjenester som har blomstret de siste \u00e5rene, og som baserer seg p\u00e5 aktiv deltagelse fra brukerne. Vi snakket om blogging , nettsamfunn (som Facebook , MySpace , Underskog ), mikroblogging (som Twitter og Identi.ca ) og mye mer. Mest av alt snakket vi om \"filosofien\" som kjennetegner bruken av disse mediene - spesielt overgangen fra weben som kanal for \u00e5 sende ut informasjon, til weben som plattform for dialog og samtale. S\u00e5 - hva kan web 2.0 gj\u00f8re for et departement eller direktorat? Her er noen tanker... Hvordan kan departement, direktorat og annen offentlig forvaltning nyttiggj\u00f8re seg nye medier? Dette var et av flere tema da jeg var p\u00e5 bes\u00f8k hos Kunnskapsdepartementet sist torsdag for \u00e5 snakke om web 2.0. Temaet er stort og m\u00e5let var ikke \u00e5 komme fram til et entydig svar, men \u00e5 gi en introduksjon til temaet og diskutere noen muligheter. \"Web 2.0\" er i denne sammenhengen forst\u00e5tt som de \"nye\" sosiale nettjenester som har blomstret de siste \u00e5rene, og som baserer seg p\u00e5 aktiv deltagelse fra brukerne. Vi snakket om blogging , nettsamfunn (som Facebook , MySpace , Underskog ), mikroblogging (som Twitter og Identi.ca ) og mye mer. Mest av alt snakket vi om \"filosofien\" som kjennetegner bruken av disse mediene - spesielt overgangen fra weben som kanal for \u00e5 sende ut informasjon, til weben som plattform for dialog og samtale. S\u00e5 - hva kan web 2.0 gj\u00f8re for et departement eller direktorat? Her er noen tanker... Den enkle varianten:\u00a0tilrettelegge for deling av offentlig informasjon Et av kjennetegnene ved de nye mediene er at folk deler innhold med hverandre. Finner vi noe som er bra, morsomt og/eller interessant, spres av enkeltpersoner via nettsamfunn, blogger, rating (terningkast, tommel opp/ned etc), sosial bokmerking etc. Og det er slett ikke bare morsomme youtube-videoer som deles. Takket v\u00e6re tips p\u00e5 Twitter fant jeg for eksempel ut at Eirik Solheim fra NRK\u00a0Beta snakket om \" Fremtidens mediebilde \"\u00a0p\u00e5 mitt gamle institutt p\u00e5 UiB og at foredraget ble streamet. Jeg f\u00e5r stadig tips om faglig relevanter artiker og videoer p\u00e5 Twitter og Facebook. Jeg vil gjerne se informasjon fra det offentlige v\u00e6re mer tilgjengelig! Litt dristigere:\u00a0la brukerne skape nytt innhold Det produseres masse data av det offentlige (statistikker, tall, kart etc). Det b\u00f8r legges til rette for at hvem som helst kan bruke slike data og lage nye tjenester. Dette inneb\u00e6rer \u00e5 gi slipp p\u00e5 litt av kontrollen men gir muligheter for \u00e5 f\u00e5 gode tjenester tilbake. \"Mash-up\" er fellesbetegnelse p\u00e5 webtjenester som kombinerer data fra flere kilder og skaper noe nytt. I\u00a0prosjektet Demokrati0.9 har UNINETT\u00a0ABC\u00a0og M\u00f8re og Romsdal fylke blant annet planer om \u00e5 utvikle en tjeneste der innbyggerne i fylket kan sende MMS med bilde av ting politikerne b\u00f8r ta tak i (forfalne skolebygninger, hull i veien etc)\u00a0 og\u00a0 la informasjonen synliggj\u00f8res i et kart. Den t\u00f8ffe:\u00a0inviter folket inn i prosessene Mye av informasjonen som kommer fra departementer og direktorater blir f\u00f8rst tilgjengelig for oss andre n\u00e5r det er ferdigstilt og komplett. Kanskje kj\u00f8res en h\u00f8ringsrunde der fagmilj\u00f8er inviteres til \u00e5 uttale seg f\u00f8r det presenteres et \"endelig\" produkt. Hva om man allerede i tidlige faser i arbeidet inviterte til dialog om det som skulle utformes? La oss tenke oss at det skal lages nye l\u00e6replaner for skolen. Et forel\u00f8pig utkast legges ut og l\u00e6rere, elever og andre kan kommentere p\u00e5 utvalgte deler av innholdet. Andre igjen kan s\u00e5 gi tilbakemelding p\u00e5 kommentarene, enten som nye kommentarer eller ved \u00e5 gi tommel opp eller tommel ned p\u00e5 andres kommentarer. Skummelt?\u00a0Utvilsomt!\u00a0\u00d8nskelig?\u00a0Tja... Det er i hvertfall sikkert at sosiale medier egner seg veldig godt til \u00e5 involvere en st\u00f8rre del av befolkningen enn de som vanligvis deltar i slike prosesser. Dessuten tror jeg ogs\u00e5 at man ville f\u00e5tt flere fageksperter p\u00e5 banen hvis det ble oppfattet at det var \"lov\" \u00e5 kun kommentere p\u00e5 deler av helheten (det er jo selvsagt ikke forbudt idag, men de f\u00e6rreste skriver h\u00f8ringsuttalelse for \u00e5 kommentere p\u00e5 ett enkelt avsnitt n\u00e5r dokumentet er p\u00e5 100 sider) Det foreg\u00e5r mange initiativ p\u00e5 dette omr\u00e5det allerede (det vet jeg takket v\u00e6re de sosiale nettverkene mine). Mange interessante tanker om hvordan det offentlige kan ta i bruk sosiale medier finnes i rapporten \" eBorger 2.0 \". Forteller har blogget om sitt m\u00f8te med N\u00e6rings- og handelsdepartementet om Web2.0 her og her . NHD har dessuten nylig lansert en blogg der de inviterer allmennheten til \u00e5 diskutere hvordan departementene kan ta i bruk sosiale medier. Det skal bli spennende \u00e5 se hva som skjer her fremover! Har du noen tanker om hvorvidt departementene b\u00f8r ta i bruk sosiale medier og p\u00e5 hvilke m\u00e5ter?\u00a0I\u00a0s\u00e5 fall vil jeg gjerne h\u00f8re fra deg!", "title": "Hvilken nytte kan departementet ha av sosiale medier?"},
{"date": "08. mars 2009", "content": "Feides nye versjon av innloggingstjenesten er n\u00e5 oppe i pilot og sett fra brukersiden vil dette bli en stor endring. Brukergrensesnittet endres totalt, og alle tilbakemeldinger vi har f\u00e5tt tyder p\u00e5 at det har blitt til det bedre. Omleggingen vil ogs\u00e5 gi oss muligheten til \u00e5 gj\u00f8re flere tilpasninger i bakkant enn det vi har hatt muligheten til tidligere. Feides nye versjon av innloggingstjenesten er n\u00e5 oppe i pilot og sett fra brukersiden vil dette bli en stor endring. Brukergrensesnittet endres totalt, og alle tilbakemeldinger vi har f\u00e5tt tyder p\u00e5 at det har blitt til det bedre. Omleggingen vil ogs\u00e5 gi oss muligheten til \u00e5 gj\u00f8re flere tilpasninger i bakkant enn det vi har hatt muligheten til tidligere. Andreas har skrevet et lengre innlegg p\u00e5 rnd.feide.no som jeg vil anbefale \u00e5 lese. Under trekker jeg derfor bare frem det jeg ser som de viktigste endringene fra brukerens side. Innlogging er n\u00e5 delt inn i tre steg, der to steg blir \"valgfrie\" etter f\u00f8rste gangs bruk. 1. Valg av tilh\u00f8righet Det f\u00f8rste en vil se n\u00e5r en skal logge inn p\u00e5 en tjeneste er at grensesnittet har f\u00e5tt seg er s\u00e5rt tiltrengt ansiktsl\u00f8ft: Tjenesten har n\u00e5 muligheten til ha en egen logo oppe i venstre hj\u00f8rne (Foodle) for \u00e5 vise brukeren hvor han logger inn. Innloggingstjenesten bruker n\u00e5 EV-Sertifikat (gr\u00f8nn adresselinje i webleseren med informasjon om organisasjonen som tilbyr websiden). Men det viktigste p\u00e5 denne siden er jo at brukeren kan velge hvor han kommer fra. Dette valget vil huskes til neste gang brukeren kommer tilbake, s\u00e5 han slipper \u00e5 se dette bildet igjen. Brukeren vil selvsagt ha mulighet til \u00e5 g\u00e5 tilbake til dette steget om han \u00f8nsker. Her vil vi ogs\u00e5 ha muligheten til \u00e5 gj\u00f8re forskjellige grep for \u00e5 gj\u00f8re det lettere for de minste elevene, for eksempel \u00e5 forh\u00e5ndsutfylle organisasjon ut i fra IP-adressen de kommer fra, tilpasse utseendet slik at det blir lettere \u00e5 velge eller lignende. Vi tar gjerne i mot gode forslag. 2. Innlogging Dette er bildet en bruker vil se mest av: Ikke s\u00e5 mye \u00e5 si om dette steget. Rimelig selvforklarende. 3. Samtykke Denne er ny og spennende: Tidligere hadde brukeren mulighet til \u00e5 se hvilken informasjon som ble oversendt mens n\u00e5 blir han presentert for denne informasjonen. I alle fall f\u00f8rste gang han bruker en tjeneste. Som du ser har du muligheten for \u00e5 lagre samtykke slik at dette steget ikke vil vises for denne tjenesten igjen. Samtykke kan trekkes tilbake igjen i Innsynstjenesten . Jeg er litt spent p\u00e5 hvordan vi skal f\u00e5 denne forst\u00e5lig for de minste. Kanskje kan skoleeier hente inn et generelt\u00a0 samtykke fra foresatte og s\u00e5 ut i fra rolle og tilh\u00f8righet hoppe over dette steget for disse. Brukeren er n\u00e5 logget inn og vil bli sendt til tjenesten. For de neste Feidetjenestene han g\u00e5r til vil brukeren hverken se bildet med valg av tilh\u00f8righet eller innloggingsbildet i og med at det er single sign-on, men om han g\u00e5r til en tjeneste han ikke har gitt samtykke for informasjonsoverf\u00f8ring vil samtykkebildet kunne komme opp. Utlogging Utlogging er ogs\u00e5 endret for \u00e5 tydeligere vise hva som foreg\u00e5r: N\u00e5r brukeren trykker p\u00e5 utloggingsknappen i en tjeneste blir han sendt til Feides utloggingsside. Her viser den hvilken tjeneneste han nettopp logget ut fra, lister ut hvilke andre Feidetjenester brukeren er logget inn p\u00e5 og gir muligheten til \u00e5 logge ut av disse tjenestene ogs\u00e5. Innsynstjenesten Om du vil pr\u00f8ve ut den nye innloggingstjenesten g\u00e5 til Innsynstjenesten som n\u00e5 bruker denne. Tjenesten har ogs\u00e5 f\u00e5tt en del ny funksjonalitet. Den viser n\u00e5 hvilke tjenester du har tilgang til og du kan administrerere samtykkeinformasjonen der.", "title": "Store endringer i Feide"},
{"date": "25. februar 2009", "content": "Store norske leksikon legger hele leksikonet gratis p\u00e5 nett . Ikke bare det, de gj\u00f8r det n\u00e5 ogs\u00e5 mulig for brukerne \u00e5 redigere innholdet, etter mal fra Wikipedia. Alt som publiseres skal ogs\u00e5 legges ut med fri lisens. Forh\u00e5pentligvis et godt supplement til norsk wikipedia, kanskje spesielt i skolen? Store norske leksikon legger hele leksikonet gratis p\u00e5 nett . Ikke bare det, de gj\u00f8r det n\u00e5 ogs\u00e5 mulig for brukerne \u00e5 redigere innholdet, etter mal fra Wikipedia. Alt som publiseres skal ogs\u00e5 legges ut med fri lisens. Forh\u00e5pentligvis et godt supplement til norsk wikipedia, kanskje spesielt i skolen?", "title": "Kvalitetssikret gratis leksikon p\u00e5 nett"},
{"date": "23. februar 2009", "content": "For en stund siden kj\u00f8pte vi oss en ny og fin digital tavle til kontorlandskapet v\u00e5rt her i Trondheim, men s\u00e5 langt har den  stort sett v\u00e6rt avsl\u00e5tt og \u201dsvart\u201d. \u00a0Det er  sikkert mange som har samme erfaring: man f\u00e5r demonstrert noe som ser  utrolig flott ut av entusiastiske selgere og lar seg friste. Vel hjemme p\u00e5 kontoret/i klasserommet noen uker eller m\u00e5neder  senere (n\u00e5r man endelig har f\u00e5tt p\u00e5 plass tavla) husker man ikke lenger  helt hva som var de overbevisende argumentene for \u00e5 kj\u00f8pe den. Foto:\u00a0Dryden1 av crol373 . Tilgjengelig under CC BY 2.0 Lisens. For en stund siden kj\u00f8pte vi oss en ny og fin digital tavle til kontorlandskapet v\u00e5rt her i Trondheim, men s\u00e5 langt har den  stort sett v\u00e6rt avsl\u00e5tt og \u201dsvart\u201d. \u00a0Det er  sikkert mange som har samme erfaring: man f\u00e5r demonstrert noe som ser  utrolig flott ut av entusiastiske selgere og lar seg friste. Vel hjemme p\u00e5 kontoret/i klasserommet noen uker eller m\u00e5neder  senere (n\u00e5r man endelig har f\u00e5tt p\u00e5 plass tavla) husker man ikke lenger  helt hva som var de overbevisende argumentene for \u00e5 kj\u00f8pe den. Foto:\u00a0Dryden1 av crol373 . Tilgjengelig under CC BY 2.0 Lisens. Interaktive tavler p\u00e5 Vigra skule I  fjor var jeg og kollega Inger fra UiO p\u00e5 bes\u00f8k p\u00e5 Vigra skule utenfor  \u00c5lesund. Skolen kj\u00f8pte sin f\u00f8rste tavle for fem \u00e5r siden. Tavla ble  kj\u00f8pt fordi en av l\u00e6rerne var interessert i \u00e5 bruke digitale tavler. I  l\u00f8pet av de fem \u00e5rene har de kj\u00f8pt to tavler til, som st\u00e5r i hvert sitt  klasserom. De  tre l\u00e6rerne som er mest aktive i forhold til \u00e5 bruke digital tavle sier  de \u00f8nsker seg kurs i mulighetene med digital tavle. Stort sett er de  selvl\u00e6rte, og l\u00e6rerne bruker frivillig av fritiden til \u00e5 finne ut av  hvordan ting virker. Rektor p\u00e5 Vigra skule delte 5 gode r\u00e5d om digitale tavler i klasserommet: Teknisk m\u00e5 det v\u00e6re      like enkelt som \u00e5 skru p\u00e5 lyset. Nettet m\u00e5 fungere. Gi  f\u00f8rste tavle til en veldig interessert l\u00e6rer. Hvis den ikke brukes,  flyttes den. Det m\u00e5 komme et \u00f8nske fra l\u00e6rerne om at de vil bruke  digital tavle f\u00f8r den anskaffes. Faglig sett er digitale tavler viktig for lese- og skriveoppl\u00e6ringen. Lederen m\u00e5 ha strategiske m\u00e5l for skolen sin for hvordan man skal bruke IKT-verkt\u00f8y. Det m\u00e5 finnes klare regler for n\u00e5r elevene skal bruke digitale verkt\u00f8y og til hva. Pedagogisk potensiale I f\u00f8lge rapporten \u201c Interactive Whiteboards in Education \u201d fra Futurelab har digitale tavler f\u00f8lgende pedagogiske fordeler: st\u00f8rrelsen p\u00e5 tavlene gir rom for gruppesamarbeid muligheten for \u00e5 endre ting direkte p\u00e5 tavla gir rom for aktiv l\u00e6ring tavlene er lettere tilgjengelige for elever med synshemninger eller andre funksjonshemninger muligheten for \u00e5 lagre det man lager p\u00e5 tavla, slik at det kan tas vare p\u00e5, brukes igjen eller analyseres. Lesestoff Rapport \u201d Interactive Wh iteboards in the Classroom \u201d fra FutureLab (UK) Rapport \u201c Interactive Whiteboards in Education \u201d fra JISC (UK) Det er sikkert mange av dere der ute som har digitale tavler selv (eller  har hatt, eller vurderer \u00e5 skaffe). Hva er deres erfaringer?  har du eksempel p\u00e5 god og\u00a0 kreativ tavlebruk, faglig utbytte, barrierer etc?", "title": "Hvordan f\u00e5r vi lys i v\u00e5r digitale tavle?"},
{"date": "19. februar 2009", "content": "Hvordan skal en IKT-tjeneste i utdanningsektoren kunne finne ut hvor sikker den m\u00e5 v\u00e6re p\u00e5 at en person er den han/hun utgir seg for f\u00f8r den slipper denne personen inn? Hvilke kriterier skal en se etter og hva er \"sikkert nok\"? Hvordan skal en IKT-tjeneste i utdanningsektoren kunne finne ut hvor sikker den m\u00e5 v\u00e6re p\u00e5 at en person er den han/hun utgir seg for f\u00f8r den slipper denne personen inn? Hvilke kriterier skal en se etter og hva er \"sikkert nok\"? For snart et \u00e5r siden kom \" Rammeverk for autentisering og uavviselighet i elektronisk kommunikasjon med og i offentlig sektor \" fra FAD og selv om dette er et godt dokument og vel verdt \u00e5 lese er det veldig generelt. Det skal jo dekke alle deler av det offentlige og m\u00e5 derfor v\u00e6re overordnet. Det fine med rammeverket er at det definerer et sett med risikoniv\u00e5er med tilh\u00f8rende sikkerhetsniv\u00e5er. S\u00e5 om du klarer \u00e5 finne ditt risikoniv\u00e5 s\u00e5 f\u00e5r du \"tildelt\" et sikkerhetsniv\u00e5 med krav som m\u00e5 f\u00f8lges for \u00e5 kunne tilfredstille dette niv\u00e5et. Vi har n\u00e5 satt i gang et prosjekt som vi h\u00e5per skal gj\u00f8re det lettere for tjenester i utdanningsektoren \u00e5 finne sitt risikoniv\u00e5. I og med at vi avgrenser oss til v\u00e5r sektor kan vi v\u00e6re mer konkrete i hvordan en kan vurdere tjenesten og vi \u00f8nsker lage en tiln\u00e6rming/veileder som kan brukes av skoleeiere og tjenesteleverand\u00f8rer. Prosjektet vil g\u00e5 utover v\u00e5ren og vi vil komme med mer informasjon etterhvert. Det vil bli interessant \u00e5 se hvordan sektoren vurderer tjenestene sine, spesielt om en ser niv\u00e5ene i sammenheng med tjenester i andre sektorer/etater som helse, NAV, o.l. Andre typer risikoer, men noen er kanskje store? Vi f\u00e5r se. Hva er sikkert nok? Hvordan kommer balansen mellom sikkerhet og brukervennlighet inn i dette? Sikkerhet og kostand?", "title": "Hvor sikkert er sikkert nok?"},
{"date": "16. februar 2009", "content": "If\u00f8lge rammeplan for barnehagens innhold og oppgaver , b\u00f8r barna i barnehagen f\u00e5 oppleve at digitale verkt\u00f8y kan v\u00e6re en kilde til lek, kommunikasjon og til innhenting av kunnskap. If\u00f8lge rammeplan for barnehagens innhold og oppgaver , b\u00f8r barna i barnehagen f\u00e5 oppleve at digitale verkt\u00f8y kan v\u00e6re en kilde til lek, kommunikasjon og til innhenting av kunnskap. P\u00e5 Utdanningskonferansen.no var det (blant annet) fokus p\u00e5 hvilke erfaringer barnehager har gjort seg n\u00e5r det kommer til bruk av IKT til lek og l\u00e6ring. Hvordan bruker man IKT til barns kreative utfoldelse, og hvordan aktivisere til lek og l\u00e6ring gjennom bruk av IKT? Eksemplene var mange, og de trenger ikke alltid v\u00e6re kompliserte for \u00e5 v\u00e6re effektfulle og stimulerende.\u00a0 Det viktigste er at barna f\u00e5r noe positivt ut av at IKT benyttes i lek-/l\u00e6ringssammenheng. Eksempelvis benytter mange barnehager digitalkameraer, til stor glede for mange. For de minste barna kan det v\u00e6re komplisert \u00e5 skulle trykke p\u00e5 sm\u00e5 knapper for \u00e5 ta bilder. Et alternativ for de minste kunne v\u00e6re \u00e5 bruke scanner, og scanne smokker og kosedyr, enkelt men veldig effektfullt.\u00a0 For st\u00f8rre barn kan man benytte mer kompliserte verkt\u00f8y, som GPS - og ha skattejakt (og man kan selvsagt lage digitale historier om opplevelsen etterp\u00e5).\u00a0 Som vi s\u00e5 p\u00e5 BETT-konferansen utvikles det ogs\u00e5 spesialiserte lekeapparater beregnet p\u00e5 utelek i barnehage og sm\u00e5skole. Ser vi n\u00e5 starten p\u00e5 at IKT er p\u00e5 full fart inn i barnehagene? Trengs det spesielt utstyr for \u00e5 tilfredsstille behovene til s\u00e5 unge brukere, hva slags krav til sikkerhet skal stilles? Er det generelt andre hensyn \u00e5 ta n\u00e5r brukerne er de minste barna?", "title": "IKT p\u00e5 full fart inn i barnehagen?"},
{"date": "02. februar 2009", "content": "Heldigvis er ikke krisen som p\u00e5g\u00e5r hos Nord-Tr\u00f8ndelag fylkeskommune fullt s\u00e5 dramatisk, men det de n\u00e5 opplever er noe av det mest krevende og slitsomme en IT-avdeling kan oppleve. Alle klienter og st\u00f8rsteparten av tjenerne til NTFK ble sl\u00e5tt ut virus sist uke og de er enn\u00e5 ikke tilbake p\u00e5 f\u00f8ttene igjen.\u00a0 Informasjon fra fylket legges fortl\u00f8pende ut p\u00e5 bloggen som er opprettet . P\u00e5 meg, som bare st\u00e5r utenfor og ser inn, virker det som om fylket har h\u00e5ndtert krisen rimelig bra.\u00a0 I en slik situajon vil aldri alt g\u00e5 perfekt, men det\u00a0 virker det som de har unng\u00e5tt de store fellene det er lett \u00e5 falle i og h\u00e5ndtert dette p\u00e5 en god m\u00e5te. Om organisasjonen har en kriseplan b\u00f8r denne f\u00f8lges, om ikke s\u00e5 m\u00e5 en bare gj\u00f8re det beste ut av det. Et eksempel p\u00e5 noen steg en kan vurdere er: Heldigvis er ikke krisen som p\u00e5g\u00e5r hos Nord-Tr\u00f8ndelag fylkeskommune fullt s\u00e5 dramatisk, men det de n\u00e5 opplever er noe av det mest krevende og slitsomme en IT-avdeling kan oppleve. Alle klienter og st\u00f8rsteparten av tjenerne til NTFK ble sl\u00e5tt ut virus sist uke og de er enn\u00e5 ikke tilbake p\u00e5 f\u00f8ttene igjen.\u00a0 Informasjon fra fylket legges fortl\u00f8pende ut p\u00e5 bloggen som er opprettet . P\u00e5 meg, som bare st\u00e5r utenfor og ser inn, virker det som om fylket har h\u00e5ndtert krisen rimelig bra.\u00a0 I en slik situajon vil aldri alt g\u00e5 perfekt, men det\u00a0 virker det som de har unng\u00e5tt de store fellene det er lett \u00e5 falle i og h\u00e5ndtert dette p\u00e5 en god m\u00e5te. Om organisasjonen har en kriseplan b\u00f8r denne f\u00f8lges, om ikke s\u00e5 m\u00e5 en bare gj\u00f8re det beste ut av det. Et eksempel p\u00e5 noen steg en kan vurdere er: Erkl\u00e6r krisetilstand og angi kriseleder og informasjonsansvarlig Informer om krisen (\u201dNoe har skjedd\u201d) F\u00e5 oversikt - ikke gj\u00f8r noe forhastet! Informer fortl\u00f8pende herfra og til krisen er over parallelt med de andre oppgavene Begrens skaden Finn ressurser, fordel roller og ansvar Start en ordning der team arbeider i skift med en gang Prioriter tjenestene Finn l\u00f8sning og gjenopprett prim\u00e6rtjenester (tjenester kritiske for foretningsprosessene) Gjenopprett sekund\u00e6rtjenester (tjenester som ikke er kritiske, men p\u00e5virker leveransen av foretningsprosessene) Gjenopprett resten av tjenestene Avslutt krisetilstand Evaluer krisen og h\u00e5ndteringen Erkl\u00e6r krisetilstand og angi kriseleder og informasjonsansvarlig En krise vil som regel kreve en den ekstraordin\u00e6re tiltak og ressurser. Dette kan v\u00e6re flytting av ressurser og personer fra et omr\u00e5de til et annet, stoppe utf\u00f8relsen av enkelte tjenester inntil krisen er over, ekstraordin\u00e6re innkj\u00f8p, overtidsgodkjenning osv. Vedtaket om at en n\u00e5 er i en krisetilstand m\u00e5 derfor tas h\u00f8yt nok oppe i systemet til at noen kan beslutte gjennomf\u00f8ringen av denne typen tiltak. Begynn for all del ikke med skyldfordeling og etterp\u00e5klokskap p\u00e5 dette stadiet. Vent til etter krisen er over og s\u00e5 kan en rasjonelt finne \u00e5rsaker til at dette oppsto. I tillegg m\u00e5 det utnevens en kriseleder og informasjonsansvarlig. Sannsynligvis vil dette v\u00e6re henholdsvis IT-sjefen og Informasjonssjefen i organisasjonen. Informer om krisen (\u201dNoe har skjedd\u201d) Informasjonsavdelinga vil ha en viktig rolle i denne situasjonen. Informasjon b\u00e5de internt og eksternt er n\u00f8dvendig for \u00e5 komme gjennom dette. Noen vil sannsynligvis pr\u00f8ve \u00e5 dysse ned hendelsen og/eller holde det hemmelig, men om en har mange nok brukere av tjenestene er det praktisk talt umulig. Gj\u00f8r informasjon tilgjengelig og forvent at pressen kommer til \u00e5 ta tak i saken. P\u00e5 dette stadiet b\u00f8r en ikke begynne med spekulasjoner, optimistiske tidsestimater p\u00e5 n\u00e5r en er oppe igjen og lignende. F\u00e5 oversikt \u2013 ikke gj\u00f8r noe forhastet! F\u00e5 oversikt over hva som har skjedd og omfanget av skaden. Dessverre er det p\u00e5 dette stadiet en kan pr\u00f8ve seg med raske fikser. Noen ganger vil det kunne g\u00e5 bra, andre ganger gj\u00f8r det bare vondt verre.\u00a0 Ikke overdramatiser situasjonen om det ikke er behov for det. Behold roen. Heldigvis er det ikke s\u00e5 ofte liv og helse st\u00e5r i fare her. Informer fortl\u00f8pende herfra og til krisen er over parallelt med de andre oppgavene N\u00e5r en har f\u00e5tt oversikt over hva som har skjedd vil informasjonsarbeidet l\u00f8pe parallelt i hele prosessen til krisen er over. Gi informasjon p\u00e5 det niv\u00e5et m\u00e5lgruppen trenger. Dette vil sannsynligvis f\u00f8re til forenklinger og un\u00f8yaktigheter i en del tilfeller. Opprett en fast kanal/kanaler for informasjon s\u00e5 lenge krisen varer og gi statusoppdateringer jevnlig og ved spesielle hendelser i prosessen. Begrens skaden N\u00e5r omfang er kjent kan en begynne \u00e5 begrense skaden om det er mulig. Av og til m\u00e5 en ogs\u00e5 ofre enkelte biter for \u00e5 redde andre. En sammenligning vil kunne v\u00e6re en stor skogbrann der du med vilje brenner ned deler av skogen, eller graver branngater, for \u00e5 stoppe den st\u00f8rre brannen fra \u00e5 n\u00e5 viktige omr\u00e5der. Finn ressurser, fordel roller og ansvar Samtidig som en begrenser skaden m\u00e5 en f\u00e5 oversikt over de ressursene en har tilgjengelig i denne situasjonen. Forskjellige personer har forskjellig kompetanse og egenskaper som ikke n\u00f8dvendigvis brukes i hverdagen, men kan v\u00e6re egnet for denne typen situasjoner. F\u00e5 ogs\u00e5 oversikt over hvilke matereielle ressurser en har som maskinvare og lignende. Beskytt fagpersonell slik at de f\u00e5r gjort jobben sin og ikke blir nedringt av brukere, journalister og lignende. Fagpersoners energi skal g\u00e5 mot en l\u00f8sning av problemet ikke m\u00e5tte snakke med adm.dir. eller andre \u201dperifere\u201d oppgaver. Pass p\u00e5 at forskjellige roller og ansvar fordeles. I et kompetansemilj\u00f8 er det ofte mange h\u00f8vdinger/generaler og f\u00e5 indianere/soldater. Dette vil v\u00e6re en stor utfordring. Avgj\u00f8r hvem som skal bestemme og hvem som skal gj\u00f8re p\u00e5 et tidlig tidspunkt. Kanskje er det fagpersonen som skal v\u00e6re general og hans linjeleder som plutselig er fotsoldaten.\u00a0 I en krise jeg var med p\u00e5 ble jeg leder for gjenopprettingsteamet,\u00a0 mens sjefen min l\u00f8p rundt og gjorde sm\u00e5jobber, kokte kaffe, bestilte mat og lignende. Start en ordning der team arbeider i skift med en gang Om det har oppst\u00e5tt en krise er sannsynligheten for at den varer lenger enn en arbeidsdag stor. Om du driver rovdrift p\u00e5 staben de f\u00f8rste 12-18-24 timene sitter du igjen med en gjeng utslitte personer som begynner \u00e5 gj\u00f8re feil.\u00a0 Sett opp arbeidsskift og f\u00f8lg dem. Kanskje er det f\u00f8rste du skal gj\u00f8re \u00e5 sende hjem mange de mest kompetente p\u00e5 omr\u00e5det der det er krise? Du trenger de i l\u00f8sningsfasen, kanskje du ikke trenger dem under kartlegging og skadebegrensningsfasen. Husk at ogs\u00e5 kriseleder og informasjonsleder trenger en NK som kan ta over. Prioriter tjenestene, finn l\u00f8sninger og gjenopprett tjenestene Om du ikke har gjort det tidligere m\u00e5 du n\u00e5 avgj\u00f8re hva som er forretningskritiske tjenester, hva som ikke er kritisk og hva som er st\u00f8ttetjenester. Prioritering er ikke \u00e5 ta de som roper h\u00f8yest f\u00f8rst\u2026 Forankre gjerne prioriteringen i ledelsen s\u00e5 de kan ta eventuell st\u00f8y som oppst\u00e5r. Igjen: fagpersoner skal l\u00f8se oppgavene, ikke bruke tid p\u00e5 \u00e5 m\u00e5tte forsvare det de gj\u00f8r og rekkef\u00f8lgen ovenfor brukere, media eller ledelsen. N\u00e5r du har funnet ut hvordan tjenestene kan gjenopprettes f\u00f8lg den prioriterte lista. Avslutt krisetilstand Forh\u00e5pentligvis er du n\u00e5 omsider i en situasjon der du kan avslutte krisetilstanden. Personell, ressurser, prioriteringer g\u00e5r tilbake til normal drift igjen. Som med \u00e5 erkl\u00e6re en krisetilstand er det viktig \u00e5 v\u00e6re klar p\u00e5 n\u00e5r den avsluttes s\u00e5 det ikke er usikkerhet hos noen av de ber\u00f8rte partene. Evaluer krisen og h\u00e5ndteringen Noen dager etter en er tilbake i normal drift igjen kan en begynne \u00e5 evaluere hva som skjedde f\u00f8r og under krisen. Hva var \u00e5rsaken? Hvordan forhindrer vi at den oppst\u00e5r p\u00e5 nytt? Hva fungerte under krisen? Hva m\u00e5 gj\u00f8res bedre/annerledes neste gang (for det vil komme en neste gang)? Punktene over er bare mine betraktninger over hva en i alle fall m\u00e5 tenke p\u00e5 i en slik situasjon. Hva som er n\u00f8dvendig for din organisasjon m\u00e5 vurderes. Kanskje m\u00e5 noe mer omfattende p\u00e5 plass, kanskje noe lettere. Om du har ressurser til \u00e5 lage kriseplaner er de en veldig fin ting \u00e5 ha, men en foreldet/feilaktig plan kan v\u00e6re verre enn \u00e5 ikke ha en plan. En fyldig oppdatert kriseplan er dyrt og ressurskrevende og om den ikke testes av og til er den tiln\u00e6rmet verdil\u00f8s. Hver enkelt organisasjon m\u00e5 vurdere om en skal ha en plan og p\u00e5 hvilket niv\u00e5 planen skal ligge. For de som \u00f8nsker \u00e5 se p\u00e5 kriseplanlegging rundt IKT-tjenester anbefaler jeg at en begynner \u00e5 jobbe med et eller annet anerkjent rammeverk som for eksempel ITILs Continuity Management. Til sist vil jeg \u00f8nske de som jobber dag og natt i NTFK n\u00e5 lykke til. Det vil v\u00e6re slitsomt, men ogs\u00e5 spennende og utfordrende, \u00e5 f\u00e5 systemene opp igjen. Om en stund vil det sikkert bli noen historier fra skyttergravene som vil leve i avdelingen i flere \u00e5r fremover. F\u00e5 til en skikkelig avslutning p\u00e5 arbeidet p\u00e5 et eller annet vis. Sannsynligvis vil ikke andre rose arbeidet dere gj\u00f8r n\u00e5, men heller peke strengt p\u00e5 de uheldige omstendighetene som f\u00f8rte til krisen, s\u00e5 dere m\u00e5 rose dere selv p\u00e5 et eller annet vis. :-)", "title": "Serverrommet brenner!"},
{"date": "25. januar 2009", "content": "New Media Consortium og EDUCAUSE Learning Initiative publiserte nettopp 2009 Horizon Report som tar for seg de teknologiene som\u00a0 har st\u00f8rst\u00a0 sannsynlighet for \u00e5 p\u00e5virke undervisning og l\u00e6ring i \u00e5rene som kommer.\u00a0 Rapporten tar for seg tre tidsperspektiver - et \u00e5r eller mindre, to til tre \u00e5r, fire til fem \u00e5r - og trekker frem to n\u00f8kkelteknologier i hver av tidshorisontene. Teknologiene som trekkes frem er: New Media Consortium og EDUCAUSE Learning Initiative publiserte nettopp 2009 Horizon Report som tar for seg de teknologiene som\u00a0 har st\u00f8rst\u00a0 sannsynlighet for \u00e5 p\u00e5virke undervisning og l\u00e6ring i \u00e5rene som kommer.\u00a0 Rapporten tar for seg tre tidsperspektiver - et \u00e5r eller mindre, to til tre \u00e5r, fire til fem \u00e5r - og trekker frem to n\u00f8kkelteknologier i hver av tidshorisontene. Teknologiene som trekkes frem er: Et \u00e5r eller mindre Mobiltelefoner: \"Already considered as another component of the network on many campuses, mobiles continue to evolve rapidly. New interfaces, the ability to run third-party applications, and location-awareness have all come to the mobile device in the past year, making it an ever more versatile tool that can be easily adapted to a host of tasks for learning, productivity, and social networking. For many users, broadband mobile devices like the iPhone have already begun to assume many tasks that were once the exclusive province of portable computers.\" Skyer (Cloud computing): \"The emergence of large-scale \u201cdata farms\u201d \u2014 large clusters of networked servers \u2014 is bringing huge quantities of processing power and storage capacity within easy reach. Inexpensive, simple solutions to offsite storage, multi-user application scaling, hosting, and multi-processor computing are opening the door to wholly different ways of thinking about computers, software, and files.\" To til tre \u00e5r Geo-lokalisering: \"Geocoded data has many applications, but until very recently, it was time- consuming and difficult for non-specialists to determine the physical coordinates of a place or object, and options for using that data were limited. Now, many common devices can automatically determine and record their own precise location and can save that data along with captured media (like photographs) or can transmit it to web-based applications for a host of uses. The full implications of geo-tagging are still unfolding, but the impact in research has already been profound.\" Den personlige weben: \"Springing from the desire to reorganize online content rather than simply viewing it, the personal web is part of a trend that has been fueled by tools to aggregate the flow of content in customizable ways and expanded by an increasing collection of widgets that manage online content. The term personal web was coined to represent a collection of technologies that are used to configure and manage the ways in which one views and uses the Internet. Using a growing set of free and simple tools and applications, it is easy to create a customized, personal web-based environment \u2014 a personal web \u2014 that explicitly supports one\u2019s social, professional, learning, and other activities.\" Fire til fem \u00e5r Semaintiske tjenester/applikasjoner: \"New applications are emerging that are bringing the promise of the semantic web into practice without the need to add additional layers of tags, identifiers, or other top-down methods of defining context. Tools that can simply gather the context in which information is couched, and that use that context to extract embedded meaning are providing rich new ways of finding and aggregating content. At the same time, other tools are allowing context to be easily modified, shaped, and redefined as information flows are combined.\" Smarte objekter: \"Sometimes described as the \u201cInternet of things,\u201d smart objects describe a set of technologies that is imbuing ordinary objects with the ability to recognize their physical location and respond appropriately, or to connect with other objects or information. A smart object \u201cknows\u201d something about itself \u2014 where and how it was made, what it is for, where it should be, or who owns it, for example \u2014 and something about its environment. While the underlying technologies that make this possible \u2014 RFID, QR codes, smartcards, touch and motion sensors, and the like \u2014 are not new, we are now seeing new forms of sensors, identifiers, and applications with a much more generalizable set of functionalities.\" Hvert omr\u00e5de har sitt eget kapittel i rapporten med en oversikt over omr\u00e5det, hvordan omr\u00e5det kan p\u00e5virke utdanning og l\u00e6ring og til slutt eksempler p\u00e5 bruk. Rapporten tar i utgangspunktet for seg h\u00f8yere utdanning, men det arbeides med en tilsvarende rapport for grunnopp\u00e6ringa som bygger p\u00e5 denne. Denne rapporten har en egen wiki Horizon.K12 . Last ned rapporten (pdf) Les rapporten p\u00e5 web", "title": "Fremtidens l\u00e6ringsteknologier - 2009 Horizon Report"},
{"date": "19. januar 2009", "content": "Halvparten av britiske elever sier at mesteparten av tida i klasserommet brukes til \u00e5 kopiere fra tavle eller bok. Dette til tross for at Storbrittania har investert enorme summer i IKT for skolene de siste ti \u00e5ra. Hvordan er situasjonen her hjemme, mon tro? Halvparten av britiske elever sier at mesteparten av tida i klasserommet brukes til \u00e5 kopiere fra tavle eller bok. Dette til tross for at Storbrittania har investert enorme summer i IKT for skolene de siste ti \u00e5ra. Hvordan er situasjonen her hjemme, mon tro? I Becta-rapporten \" Harnessing Technology :\u00a0Next Generation Learning 2008-14 \" svarer elever i alderen 11-19 p\u00e5 sp\u00f8rsm\u00e5l om hva de bruker mest tid p\u00e5 i klasserommet og hvilke m\u00e5ter de foretrekker \u00e5 l\u00e6re p\u00e5. Kilde: Harnessing Technology: Next Generation Learning (Becta 2008) Kilde: Harnessing Technology: Next Generation Learning (Becta 2008) Flertallet av elevene foretrekker alts\u00e5 \u00e5 l\u00e6re i grupper og sammen med venner, ved \u00e5 l\u00f8se praktiske oppgaver og ved \u00e5 bruke datamaskin. Dette er gode nyheter for pedagoger og folk som er opptatt av IKT i skolen og samsvarer godt med r\u00e5dende pedagogisk tankegang om samarbeidsl\u00e6ring og l\u00e6ring i nettverk. Elevene foretrekker alts\u00e5 \u00e5 l\u00e6re p\u00e5 den m\u00e5te vi tror de l\u00e6rer best. Hvorfor reflekteres ikke dette i klasseromsaktivitetene? Halvparten at elevene svarer at de bruker mesteparten av tiden p\u00e5 \u00e5 skrive av fra tavle eller bok... Skrive av? I 2008? Og jeg som trodde l\u00e6rerstanden var bekymret for \"klipp&lim\"-kulturen som ofte knyttes til bruk av IKT i skolen. Det ser ikke engang ut til at de bruker datamaskiner som verkt\u00f8y n\u00e5r de skriver av siden aktiviteten \"work on a computer\" er nede p\u00e5 9. plass over tidsbruk i klasserommet. Hva ville resultatet v\u00e6rt av en tilsvarende unders\u00f8kelse i Norge, tro? Noen som har noen tanker?", "title": "Hva driver vi med i klasserommet, egentlig?"},
{"date": "18. januar 2009", "content": "\u00d8kt bruk av IKT I klasserommet f\u00f8rer til noen utfordringer som kanskje ikke har f\u00e5tt s\u00e5 veldig mye oppmerksomhet enn\u00e5: organisering av det fysiske rommet. M\u00e5let er etterhvert en pc pr. elev, og at denne benyttes i undervisningssituasjonen, som det arbeidsredskap den jo er. Gjennomsnittlige klasserom er imidlertid ofte utstyrt med noe slik som 4-5 stikkontakter langs veggene, og pultene er plassert enten i rekker eller i klynger rundt i rommet. De fleste b\u00e6rbare pc'er har batterikapasitet p\u00e5 2-4 timer, og m\u00e5 deretter lades igjen. P\u00e5 Online Educa kunne Morten Fiskaa ved Tau Ungdomsskole fortelle om sine erfaringer med b\u00e6rbare pc'er i klasserommet, og poengterte nettopp behovet for str\u00f8mtilf\u00f8rsel, og problemer med ledninger p\u00e5 kryss og tvers i klasserommet. Det er ikke bare et problem med manglende stikk, men ogs\u00e5 at disse stikkene ligger langs gulvet. Ledninger er til hinder, noen snubler i ledningene og laptop'ene g\u00e5r i gulvet og \u00f8delegges. \u00d8kt bruk av IKT I klasserommet f\u00f8rer til noen utfordringer som kanskje ikke har f\u00e5tt s\u00e5 veldig mye oppmerksomhet enn\u00e5: organisering av det fysiske rommet. M\u00e5let er etterhvert en pc pr. elev, og at denne benyttes i undervisningssituasjonen, som det arbeidsredskap den jo er. Gjennomsnittlige klasserom er imidlertid ofte utstyrt med noe slik som 4-5 stikkontakter langs veggene, og pultene er plassert enten i rekker eller i klynger rundt i rommet. De fleste b\u00e6rbare pc'er har batterikapasitet p\u00e5 2-4 timer, og m\u00e5 deretter lades igjen. P\u00e5 Online Educa kunne Morten Fiskaa ved Tau Ungdomsskole fortelle om sine erfaringer med b\u00e6rbare pc'er i klasserommet, og poengterte nettopp behovet for str\u00f8mtilf\u00f8rsel, og problemer med ledninger p\u00e5 kryss og tvers i klasserommet. Det er ikke bare et problem med manglende stikk, men ogs\u00e5 at disse stikkene ligger langs gulvet. Ledninger er til hinder, noen snubler i ledningene og laptop'ene g\u00e5r i gulvet og \u00f8delegges. En smart l\u00f8sning p\u00e5 nettopp det problemet kunne man se p\u00e5 \u00e5rets BETT konferanse. ISIS Concepts presenterte en l\u00f8sning hvor elevenes pulter er plassert i sirkel, og hvor det i midten av sirkelen av pulter er stikkontakter. For \u00e5 gj\u00f8re det lille ekstra, og kanskje for estetikkens skyld, har de utformet stikkontaktene som morsomme blomster, hvor midten av hver blomst er selve stikkontakten.\u00a0 De presentert ogs\u00e5 en noe vanligere, men like nyttig l\u00f8sning, nemlig skap til oppbevaring av lap-top'er, hvor lap-top'ene lades opp og oppbevares trygt n\u00e5r elevene har gym e.l Roml\u00f8sninger ikke direkte knyttet til IKT, men like viktig for arbeidssituasjonen i klasserommet ble ogs\u00e5 presentert, blant annet av ESA McIntosh . De presenterte blant annet modulbaserte skilleveggsystemer. Systemer som har en rekke ulike bruksmuligheter, alt etter hva man har behov for. Stikkordet her er skinnesystemer, whiteboard-overflater, skuffsystemer og opphengsmuligheter. Dette er ting det er viktig \u00e5 ta i betraktning n\u00e5r man planlegger arbeidsmulighetene i et klasserom, spesielt ettersom en rekke nye skoler er blitt innredet etter malen \"\u00e5pen l\u00f8sning\", slik at l\u00e6rerne har et stort behov for \u00e5 kunne lage mindre arbeidsomr\u00e5der til grupper av elever.", "title": "Innredning av klasserommet med IKT for \u00f8yet"},
{"date": "08. januar 2009", "content": "Standardiseringsr\u00e5det har idag levert sitt forslag til ny versjon av referansekatalogen for IT-standarder i offentlig sektor til  fornyingsminister Heidi Grande R\u00f8ys. Der foresl\u00e5s det blant annet standarder for multimedia og for dokumenter som offentlige virksomheter utveksler per e-post med innbyggerne. Standardiseringsr\u00e5det har idag levert sitt forslag til ny versjon av referansekatalogen for IT-standarder i offentlig sektor til  fornyingsminister Heidi Grande R\u00f8ys. Der foresl\u00e5s det blant annet standarder for multimedia og for dokumenter som offentlige virksomheter utveksler per e-post med innbyggerne. Hele forslaget fra Standardiseringsr\u00e5det finnes p\u00e5 FADs nettsider", "title": "Lyd og video p\u00e5 nett skal kunne brukes av alle"},
{"date": "06. januar 2009", "content": "\u00c5rets itSMF konferanse avholdes 3-4. mars p\u00e5 Gardermoen. I \u00e5r har den f\u00e5tt det passende navnet \"The name of the game!\"[d\u00f8d lenke fjernet]. Jeg trodde aldri Mamma Mia-feberen skulle inn i ITIL-verdenen, men til tross for det ser det ut til at selve konferansen definitivt er verdt et bes\u00f8k. For 6-7 \u00e5r siden, da jeg begynte \u00e5 jobbe med ITIL , var det rimelig f\u00e5 offentlige organisasjoner som visste hva det var, og enda f\u00e6rre som\u00a0 brukte eller hadde planer om \u00e5 bruke det. Dette ser ut til \u00e5 ha endret seg rimelig mye i de senere \u00e5rene og p\u00e5 mange vis kan dette v\u00e6re en stor fordel for elevene og l\u00e6rerne hos de skoleeierne det gjelder. \u00c5rets itSMF konferanse avholdes 3-4. mars p\u00e5 Gardermoen. I \u00e5r har den f\u00e5tt det passende navnet \"The name of the game!\"[d\u00f8d lenke fjernet]. Jeg trodde aldri Mamma Mia-feberen skulle inn i ITIL-verdenen, men til tross for det ser det ut til at selve konferansen definitivt er verdt et bes\u00f8k. For 6-7 \u00e5r siden, da jeg begynte \u00e5 jobbe med ITIL , var det rimelig f\u00e5 offentlige organisasjoner som visste hva det var, og enda f\u00e6rre som\u00a0 brukte eller hadde planer om \u00e5 bruke det. Dette ser ut til \u00e5 ha endret seg rimelig mye i de senere \u00e5rene og p\u00e5 mange vis kan dette v\u00e6re en stor fordel for elevene og l\u00e6rerne hos de skoleeierne det gjelder. Dessverre tror jeg fremdeles for mange organisasjoner bommer n\u00e5r de innf\u00f8rer prosessene og ender opp frustrerte og desillusjonerte ovenfor rammeverket. Innf\u00f8ring av ITIL er utfordrende og i en del tilfeller mister b\u00e5de organisasjonen og de som st\u00e5r for innf\u00f8ringen bakkekontakten. Jeg mener en m\u00e5 ha en prakmatisk holdning til hva som er mulig \u00e5 f\u00e5 til og det er en del brikker som plasseres riktig for \u00e5 kunne hente ut gevinstene. Gevinstene i v\u00e5r sammenheng er ikke n\u00f8dvendigvis \u00f8konomiske, selv om disse ogs\u00e5 vil kunne komme, men mer en sikkerhet om at de tekniske bitene rundt IKT i undervisningssammenheng faktisk fungerer. Elever og l\u00e6rere skal kunne stole p\u00e5 at IKT-tjenestene som leveres av skoleeier virker p\u00e5 den m\u00e5ten de er ment \u00e5 virke. Om det for eksempel oppst\u00e5r en feil b\u00f8r en vite at den vil bli retta opp p\u00e5 en forutsigbar og profesjonell m\u00e5te uten un\u00f8dige forsinkelser. Uten denne tilliten til IKT-tjenestene vil en alltid m\u00e5tte ha en reserveplan \u00e5 falle tilbake p\u00e5. Hvordan skal en l\u00e6rer kunne ta sjansen p\u00e5 \u00e5 lage et undervisningsopplegg basert p\u00e5 IKT-verkt\u00f8y om en ikke vet om maskinvaren, programmene og tjenestene fungerer n\u00e5r en st\u00e5r der fremme ved tavla? ITIL kan v\u00e6re en (av flere) m\u00e5ter for skoleeiere \u00e5 bygge opp denne tillitten p\u00e5 om det gj\u00f8res \"riktig\".\u00a0 I tillegg ligger det mange andre elementer i rammeverket som en kan dra nytte av, men for meg vil jeg si at elever og l\u00e6rere stoler p\u00e5 at tjenestene fungerer en av de viktigste.", "title": "ABBA inntar ITIL-arenaen"},
{"date": "18. desember 2008", "content": "foto: Camilla Hoel I en kronikk i Adresseavisen 17.12.08 kommenterer Astrid Grude Eikseth og Tove Steen-Olsen, begge f\u00f8rsteamanuensiser ved HiST, blant annet Elevunders\u00f8kelsen 2008 . Unders\u00f8kelsen som er foretatt blant elever fra 5.klasse til videreg\u00e5ende skole, viser at elevene selv synes de f\u00e5r lite tilbakemelding og veiledning p\u00e5 sine skoleprestasjoner. Kun 39 % rapporterer at de f\u00e5r ukentlig veiledning og tilbakemelding. Kronikkforfatterne peker p\u00e5 OECD rapporten \" Equity in Education \" fra 2004, som antyder en sammenheng mellom manglende systematisk oppf\u00f8lging av norske elever, og en del elevers underytelse. foto: Camilla Hoel I en kronikk i Adresseavisen 17.12.08 kommenterer Astrid Grude Eikseth og Tove Steen-Olsen, begge f\u00f8rsteamanuensiser ved HiST, blant annet Elevunders\u00f8kelsen 2008 . Unders\u00f8kelsen som er foretatt blant elever fra 5.klasse til videreg\u00e5ende skole, viser at elevene selv synes de f\u00e5r lite tilbakemelding og veiledning p\u00e5 sine skoleprestasjoner. Kun 39 % rapporterer at de f\u00e5r ukentlig veiledning og tilbakemelding. Kronikkforfatterne peker p\u00e5 OECD rapporten \" Equity in Education \" fra 2004, som antyder en sammenheng mellom manglende systematisk oppf\u00f8lging av norske elever, og en del elevers underytelse. Et av problemene kan synes \u00e5 v\u00e6re at elevene ikke vet hva som skal til for \u00e5 forbedre prestasjonene. Anne B. Emstad, stipendiat ved Program for l\u00e6rerudanning v/NTNU , presiserer i en tidligere kronikk i Adresseavisen ,underveisevalueringens betydning for elevenes utvikling. Tilbakemeldingene elevene f\u00e5r m\u00e5 gi retningslinjer for hva en god faglig prestasjon er. OECD -rapporten fra 2004 sier at elevene i for liten grad kjenner til m\u00e5lene for undervisning og hva det legges vekt p\u00e5 ved vurdering. En slik formativ underveisvurdering (formativ vurdering), krever god dialog mellom elev og l\u00e6rer for at den skal gi eleven den informasjon og veiledning som trengs for \u00e5 utvikle seg faglig. Hva kan IKT bidra med i en slik dialog, eller i evalueringen generelt? IKT kan bidra til \u00e5 synliggj\u00f8re l\u00e6rings- og kompetansem\u00e5l for alle fag, slik at de er synlige for eleven til enhver tid, gjerne ved \u00e5 legge disse inn i faget i skolens l\u00e6ringsplattform. P\u00e5 samme m\u00e5te m\u00e5 det synliggj\u00f8res hva l\u00e6reren legger vekt p\u00e5 ved vurdering, slik at elevene vet hvilke kriterier de blir vurdert ut fra. Ogs\u00e5 dette b\u00f8r ligge synlig tilgjengelig for elevene, gjerne i l\u00e6ringsplattformen. N\u00e5r det gjelder selve vurderingen og veiledningen, s\u00e5 er digital mappevurdering en enkel m\u00e5te \u00e5 gj\u00f8re dette p\u00e5. De fleste l\u00e6ringsplattformer har verkt\u00f8y for dette, alternativt kan det benyttes andre kommunikasjonsverkt\u00f8y mellom l\u00e6rer og elev, ja selv e-post vil fungere til dette. Det som er viktig er et system for \u00e5 ta vare p\u00e5 kommunikasjonen, og \u00e5 ta vare p\u00e5 det p\u00e5g\u00e5ende arbeidet, slik at b\u00e5de l\u00e6rer og elev kan se arbeids- og utviklingsprosessen. Det er mange m\u00e5ter \u00e5 gj\u00f8re dette p\u00e5 ved hjelp av digitale verkt\u00f8y, dere som leser dette har kanskje noen tips eller erfaringer \u00e5 dele? En s\u00e6rskilt utfordring kan v\u00e6re vurdering av elevenes digitale arbeid. Jeg tenker da ikke bare p\u00e5 digitalt innleverte tekster, men ogs\u00e5 p\u00e5 arbeid som er mer medierikt; som filmer, lydfiler, etc. og hvordan dette er presentert, hele produktet. Dette vil imidlertid kreve et eget blogginnlegg, ved et senere tidspunkt.", "title": "Vurdering og underytere"},
{"date": "18. desember 2008", "content": "Med tilgang til et rikt utvalg av digitale l\u00e6ringsressurser opplever elever og l\u00e6rere stadig at de leter etter ressurser for et bestemt form\u00e5l. Det \u00e5 presentere og sortere ressursene slik at den som leter er i stand til \u00e5 vurdere kvaliteten p\u00e5 dem er en utfordring for de som utvikler digitale l\u00e6ringsressurser. Med tilgang til et rikt utvalg av digitale l\u00e6ringsressurser opplever elever og l\u00e6rere stadig at de leter etter ressurser for et bestemt form\u00e5l. Det \u00e5 presentere og sortere ressursene slik at den som leter er i stand til \u00e5 vurdere kvaliteten p\u00e5 dem er en utfordring for de som utvikler digitale l\u00e6ringsressurser. P\u00e5 mandag samlet NSSL ( www.nssl.no ) et tyvetalls personer, de fleste fra innholdsprodusenter og ressurssamlinger/portaler, for \u00e5 diskutere hva som kjennetegner digitale l\u00e6ringsressurser av god kvalitet. Innspill og diskusjoner fra m\u00f8tet vil brukes i NSSLs arbeid med \u00e5 utarbeide anbefalinger for hvordan kvalitetsindikatorer for digitale l\u00e6ringsressurser b\u00f8r utveksles og presenteres. Dette arbeidet inng\u00e5r i Utdanningsdirektoratets arbeid med \u00e5 etablere et veiledende kvalitetsrammeverk for digitale l\u00e6ringsressurser. Det ble p\u00e5 m\u00f8tet gjort et f\u00f8rste fors\u00f8k p\u00e5 \u00e5 identifisere hvilken informasjon om en digital l\u00e6ringsressurs som er viktig i forhold til en kvalitetsvurdering. Informasjon som kan gj\u00f8re det enklere for elever og l\u00e6rere \u00e5 finne relevante ressurser ved s\u00f8k. Kvalitet ble diskutert med utgangspunkt i egnnethet for gjenbruk, og det ble skilt p\u00e5 autoritativ informasjon (metadata angitt av produsent) og p\u00e5 informasjon som skapes gjennom bruk av ressursen (anbefalinger, omtaler, bruksfrekvens osv). Diskusjonene gikk blant annet p\u00e5 tilgjengelighet og gjenkjennbarhet, metatagging, fritekstbeskrivelser, brukervurderinger og anbefalinger, m\u00e5lgruppe, knytning mot l\u00e6replan, rettigheter og betingelser for bruk, grad av interaksjon, medierikhet, brukskontekst, rolle i en l\u00e6ringsprosess, egnethet for ulike medier og teknologiuavhengighet. NSSL vil n\u00e5 jobbe videre med innspillene de har f\u00e5tt, og produsere et notat som foresl\u00e5r et lite utvalg kvalitetsindikatorer for digitale l\u00e6ringsressurser. Det blir interessant \u00e5 f\u00f8lge arbeidet videre, og mer informasjon vil etterhvert legges ut p\u00e5 wiki.nssl.no/wiki.", "title": "Kvalitetsindikatorer for digitale l\u00e6ringsressurser"},
{"date": "13. desember 2008", "content": "Under h\u00f8stens Internet2-konferanse i New Orleans holdt Noshir Contractor en interessant dr\u00f8fting av motivasjonen for \u00e5 opprette, vedlikeholde og nedlegge sosiale nettverk. \u00c5rsaken til at nettverkene i seg selv er interessante, ligger i at samarbeid har en egenverdi - i alle fall n\u00e5r det gjelder forskningskvalitet. Contractor viste til flere studier fra Northwestern University. Under h\u00f8stens Internet2-konferanse i New Orleans holdt Noshir Contractor en interessant dr\u00f8fting av motivasjonen for \u00e5 opprette, vedlikeholde og nedlegge sosiale nettverk. \u00c5rsaken til at nettverkene i seg selv er interessante, ligger i at samarbeid har en egenverdi - i alle fall n\u00e5r det gjelder forskningskvalitet. Contractor viste til flere studier fra Northwestern University. En gjennomgang av 22 millioner forskningsartikler publisert over en femti\u00e5rsperiode viste at forskning utf\u00f8res (p\u00e5 nesten alle felt) i \u00f8kende grad i team teambasert forskning siteres oftere enn forskning fra enkeltpersoner, og forskjellen er \u00f8kende (Wuchty, Jones, and Uzzi, 2007a, 2007b) Men forskerne gikk videre. En unders\u00f8kelse av fire millioner publiserte artikler fra forskningssamarbeid viste at forskningssamarbeid skjer i \u00f8kende grad mellom forskere fra flere institusjoner disse \u201cvirtuelle forskningssamarbeidene\u201d produserer artikler som siteres oftere enn artikler fra samarbeid mellom forskere innenfor samme institusjon dette gjelder p\u00e5 alle felt og uansett teamst\u00f8rrelse (Jones, Wuchty, Uzzi, 2008) Noshir Contractors presentasjon kan finnes her: http://events.internet2.edu/2008/fall-mm/sessionDetails.cfm?session=10000211&event=911", "title": "Samarbeid funker, og Noshir presenterer beviset"},
{"date": "13. desember 2008", "content": "JISC har publisert en rapport om OpenID. James Farnhill oppsummerer rapporten slik: - General findings were that OpenID is not a technology that can currently be used within UK HE and FE as SPs are unwilling to support it due to a number of flaws around assurance; JISC har publisert en rapport om OpenID. James Farnhill oppsummerer rapporten slik: - General findings were that OpenID is not a technology that can currently be used within UK HE and FE as SPs are unwilling to support it due to a number of flaws around assurance; - Having said that, there were no objections seen to it continuing to be used to access resources such as blogs and wikis as currently. Les mer om rapporten p\u00e5 Farnhills blogg: http://james.jiscinvolve.org/2008/12/09/jisc-openid-report/", "title": "JISC har vurdert OpenID"},
{"date": "12. desember 2008", "content": "Feides kundeportal er n\u00e5 oppdatert med informasjon om hvilke tjenester som trenger egne avtaler med tjenesteleverand\u00f8rene og hvilke som er fritt tilgjengelige for alle. Feides kundeportal er n\u00e5 oppdatert med informasjon om hvilke tjenester som trenger egne avtaler med tjenesteleverand\u00f8rene og hvilke som er fritt tilgjengelige for alle. Vi har f\u00e5tt en del sp\u00f8rsm\u00e5l om dette og ved \u00e5 se p\u00e5 tjenestens beskrivelse vil du n\u00e5 kunne se hvilke tjenester vertsorganisasjonene trygt kan ta i bruk uten at det trengs egne merkantile avtaler med tjenesteleverand\u00f8rene.", "title": "Oversikt over \u00e5pne og gratis tjenester i Feide"},
{"date": "05. desember 2008", "content": "Foto: Inx \u201dSkolenes ikt-revolusjon\u201d var navnet p\u00e5 en sesjon som viste seg \u00e5 v\u00e6re befriende blottet for diskusjoner om hva den rette alder for generasjon Y er. Innleggene i sesjonen var betrakninger rundt\u00a0 bruk av mobiltelefon i klasserommet og utvidet bruk av pc i undervisningen. Foto: Inx \u201dSkolenes ikt-revolusjon\u201d var navnet p\u00e5 en sesjon som viste seg \u00e5 v\u00e6re befriende blottet for diskusjoner om hva den rette alder for generasjon Y er. Innleggene i sesjonen var betrakninger rundt\u00a0 bruk av mobiltelefon i klasserommet og utvidet bruk av pc i undervisningen. Carla Ganito (Portugal) hadde et interessant innlegg om bruk av mobiltelefoner i klasserommet. Portugal er et land langt fremme n\u00e5r det gjelder teknologibruk, med 14.3 millioner mobilabonnementer, og 15 millioner innbyggere. Landet har en ung mobilkultur hvor 96 % av alle skole-elever har mobiltelefon. Tall fra Norge, 2007, sier at 86 % av 9-12 \u00e5ringer har egen mobiltelefon ( Norsk mediebarometer 2007 ). Dette har nok \u00f8kt siden da, men vi m\u00e5 regne med at Portugal ligger foran oss p\u00e5 dette omr\u00e5det. Ganitos budskap er \u00e5 holde bruken og prosjektene p\u00e5 et enkelt niv\u00e5. Mobilen er som en \u201dSwiss-army knife\u201d, den kan brukes til omtrent hva som helst, og den er alltid med oss. Hun presiserer likevel at mobilen spiller forskjellige roller for ulike grupper og personer. For \u00e5 illustrere bringer nevner hun situasjoner hvor l\u00e6rere har tatt fra elever mobilen i klasserommet, noe som har f\u00f8rt til at foreldre har kommet med enorme protester. Foreldre protesterer fordi de f\u00f8ler det helt n\u00f8dvendig \u00e5 ha mulgheten til \u00e5 komme i kontakt med sine barn, til enhver tid! Det er ogs\u00e5 manga barn som f\u00f8ler seg utrygge n\u00e5r de ikke har mobilen med seg, og mange vil f\u00f8le det som et overtramp \u00e5 m\u00e5tte gi fra seg mobiltelefonen. Istede b\u00f8r skolen alts\u00e5 utnytte at elevene har et \u201dmultimedia-device\u201d p\u00e5 seg til enhver tid, uten at skolen trenger \u00e5 g\u00e5 til innkj\u00f8p av utstyr, eleven har selv kamera, videokamera, lydopptaker, internett-tilgang, etc. I tillegg kan mobilen benyttes til informasjon mellom hjem-skole, som for eksempel sms varsling om karakterer, resultater, frav\u00e6r, avtaler, events etc. Ganito poengterer at moblilen f\u00f8rst kan oppfattes som en trussel for l\u00e6rerne, og at mange ikke vil ha den i skolen. Dette er imidlertid helt normal n\u00e5r det gjelder enhver ny teknologi. Barn har, og vil,\u00a0 alltid v\u00e6rt distrahert av noe, det er l\u00e6rerens jobb \u00e5 takle det! Morten Fiskaa (Norge) var en annen interessant bidragsyter til denne sesjonen. Fiskaa hadde med seg eksempel fra Tau ungdomsskole, hvor han er l\u00e6rer. Prosjektet hans var \u00e5 gi alle elevene i klassen (25 stk) hver sin b\u00e6rbare pc, til bruk i undervisningen b\u00e5de hjemme og p\u00e5 skolen. Erfaringene han gjorde seg var at elevene var mer konsentrerte og jobbet roligere. N\u00e5r det kommer til arbeidsformer, s\u00e5 fremmet dette en mer sosial arbeidsm\u00e5te, mer kollaborativ arbeidsform, som igjen hadde en veldig positiv effekt p\u00e5 klassemilj\u00f8et. I tillegg til dette s\u00e5 gjorde elevene mer lekser enn tidligere, de l\u00e6rte seg \u00e5 bruke presentasjonsverkt\u00f8y (powerpoint), og det var enklere \u00e5 forst\u00e5 hva de skrev. Det skal jo selvsagt ogs\u00e5 nevnes at de st\u00f8tte p\u00e5 noen utfordringer underveis, som b\u00e5ndbredde, brannmurer, teknisk support, str\u00f8mtif\u00f8rsel. Det interessante her er jo at utfordringene er av teknisk art, og gevinstene av pedagogisk art. Dette viser oss at prosjekter som dette er vel verd \u00e5 investere i, fordi de potensielle gevinstene er veldig viktige for l\u00e6ring, for skolen, for elevene og for samfunnet. Ufordringene m\u00e5 selvf\u00f8lgelig l\u00f8ses, men det handler heldigvis mest om erfaring og tilrettelegging. Det var interessante innlegg, med spennende diskusjoner i etterkant. Massemedier har alltid voldet hodebry n\u00e5r mediet f\u00f8rst oppst\u00e5r. Det har v\u00e6rt store diskusjoner om det enkelte mediet er et gode eller et onde, generelt og i undervisningssammenheng. Poenget er vel at man m\u00e5 skaffe seg noen erfaringer n\u00e5r det gjelder bruken. Men b\u00e5de internett og mobiltelefon er kommet for \u00e5 bli, og det forandrer v\u00e5re l\u00e6ringsvaner og v\u00e5re kommunikasjonsvaner p\u00e5 en omfattende m\u00e5te. Det er ingen vei utenom, skolene og l\u00e6rerne m\u00e5 forholde seg til at mobiltelefoner (og pc\u2019er) er en viktig del av ogs\u00e5 ungenes kultur og identitet.", "title": "\"Skolens ikt-revolusjon\" - sesjon fra Online Educa 2008"},
{"date": "04. desember 2008", "content": "Foto: Ton Zijlstra Michael Wesch var en av foredragsholderne p\u00e5 \u00e5pningen av Online Educ a. Wesch er mannen bak videoen \"T he machine is Us/ing Us \" som er sett over 7 millioner ganger p\u00e5 Youtube. I dag snakket han om \"The crisis of significance and the future of education\" Foto: Ton Zijlstra Michael Wesch var en av foredragsholderne p\u00e5 \u00e5pningen av Online Educ a. Wesch er mannen bak videoen \"T he machine is Us/ing Us \" som er sett over 7 millioner ganger p\u00e5 Youtube. I dag snakket han om \"The crisis of significance and the future of education\" F\u00f8rst og fremst m\u00e5 det sies av Wesch er en fantastisk formidler: Han knytter sammen temaet med personlige historier om youtube-suksessen sin og sin tid som sosialantropolog p\u00e5 Papa Ny Guina (der sosiale nettverk kunne leses ut fra husenes plassering). Anbefaler \u00e5 ta en titt p\u00e5 hans \u00f8vrige Youtube-produksjoner . If\u00f8lge Wesch er fremveksten av web2.0 og sosiale medier verken en teknologisk revolusjon eller en informasjonsrevolusjon, men en sosial/kulturell informasjon (han er jo tross alt sosialantropolog). Det nye medielandskapet kjennetegnes ved at alt henger sammen - en video som legges p\u00e5 youtube blir delt p\u00e5 facebook , digget , blogget om og bokmerket f\u00f8r den til slutt (dersom fenomenet blir stort nok), blir omtalt av tradisjonelle aviser og TV-kanaler. Dagens publikum er ikke et \"massepublikum\u201d \u2013 blant Welsch\u2019 egne studenter var det ingen som visste hvem som var nr. 1 p\u00e5 den amerikanske Billboard-listen, de f\u00e5r sine media-referanser gjennom anbefalinger fra sine nettverk. Wesch\u2019 poeng er at undervisning har en \u201dcrisis of significance\u201d \u2013 hvor mye av det som undervises er relevant for dagens samfunn? \u00c5 l\u00e6re er ikke lenger \u00e5 tilegne seg informasjon, men \u00e5 skape, diskutere og dele. For \u00e5 skape relevans m\u00e5 vi i f\u00f8lge Wesch kontinuerlig stille oss selv sp\u00f8rsm\u00e5let: \u201cHow do we create students who can create meaningful connections?\u201d", "title": "Er det relevant det vi l\u00e6rer (bort)?"},
{"date": "04. desember 2008", "content": "UNINETT\u00a0ABC er til stede p\u00e5 Online Educa Berlin . Konferansen samler over 2000 deltakere fra 91 land, og Norge er 4. st\u00f8rste nasjon med ca. 150 deltakere. UNINETT\u00a0ABC er til stede p\u00e5 Online Educa Berlin . Konferansen samler over 2000 deltakere fra 91 land, og Norge er 4. st\u00f8rste nasjon med ca. 150 deltakere. Alle bloggere fra konferansen har blitt bedt om \u00e5 tagge sine innlegg med \"OEB08\" s\u00e5 det skal v\u00e6re enkelt \u00e5 finne. I tillegg vil bilder fra konferansen tagges med \"onlineducaberlin\" og allerede n\u00e5 ligger en mengde bilder ute p\u00e5 Flickr . Vi skal gj\u00f8re v\u00e5rt beste for \u00e5 formidle h\u00f8ydepunkt fra konferansen her p\u00e5 bloggen!", "title": "Cecilie og Kristine blogger fra Online Educa"},
{"date": "01. desember 2008", "content": "by Delgado PLE et av de nye buzz-words . En del ser det som \u00f8nskelig, eller n\u00f8dvendig, \u00e5 bytte ut LMS (learning management systems) med PLE. En del finner at LMS ikke lenger dekker det hele behovet hverken til insitutsjonen eller til den enkelte bruker, det v\u00e6re seg elever, studenter, l\u00e6rere, forelesere, ... eller mer generelt \"learners\". Hva er egentlig dette begrepet PLE? by Delgado PLE et av de nye buzz-words . En del ser det som \u00f8nskelig, eller n\u00f8dvendig, \u00e5 bytte ut LMS (learning management systems) med PLE. En del finner at LMS ikke lenger dekker det hele behovet hverken til insitutsjonen eller til den enkelte bruker, det v\u00e6re seg elever, studenter, l\u00e6rere, forelesere, ... eller mer generelt \"learners\". Hva er egentlig dette begrepet PLE? Det finnes ikke noen enhetlig definisjon av PLE, som alle kan enes om. Det er mer et begrep enn et konkret produkt, men det er selvsagt en del kjennetegn ved begrepet PLE som man kan enes om. F\u00f8rst og fremst er det verd \u00e5 merke seg \"P\" : personal. Det er en personlig l\u00e6ringsomgivelse. Det indikerer at den er tilpasset den enkelte bruker. Dette sier riktignok ingenting om hvorvidt brukeren selv m\u00e5 ha tilrettelagt den, eller om noen andre kan ha gjort det for ham. Det andre er selvsagt at det dreier seg om \"L\" : l\u00e6ring. Omgivelser for l\u00e6ring, med andre ord, som er spesielt tilpasset den enkelte bruker.  N\u00e5 finnes det selvsagt en rekke m\u00e5ter \u00e5 tilpasse l\u00e6ring til den enkelte p\u00e5, men n\u00e5r vi snakker om PLE, s\u00e5 er det vanligst \u00e5 referere til digitale l\u00e6ringsressurser, og i dag spesielt til web2.0 ressurser, for \u00e5 utnytte de muligheter for l\u00e6ring som finnes.  Stephen Downes har laget en video hvor han tar for temaet web2.0 og personlig l\u00e6ring. Han poengterer at det er 3 hovedprinsipper for online-l\u00e6ring, nemlig 1) interaksjon, 2) brukbarhet (usability) og 3) relevans.  1) N\u00e5r det gjelder interaksjon s\u00e5 poengterer han at vi trenger menneskelig kontakt. Vi trenger \u00e5 interagere med andre mennesker for \u00e5 f\u00e5 deres versjon av kunnskapen/informasjonen. Vi trenger toveis kommunikasjo for \u00e5 sjekke v\u00e5r egen forst\u00e5else av kunnskapen vi fors\u00f8ker \u00e5 tilegne oss. M\u00e5ten \u00e5 gj\u00f8re dette p\u00e5 er blant annet \u00e5 bruke web2.0 teknologi/verkt\u00f8y f or \u00e5 bygge v\u00e5r egen interaksjonsplattform. Downes poengterer n\u00f8dvendigheten av at du setter deg selv i sentrum for interaksjonen, og bygger deg et nettverk. Du kan (og b\u00f8r) bruke alt fra blogger, wikis, rss etc. for \u00e5 gj\u00f8re dette. Du interagerer med andre n\u00e5r du leser blogginnlegg og svarer p\u00e5 disse, da responderer du p\u00e5 andres forst\u00e5else, og tilsvarende n\u00e5r andre svarerer og kommenterer p\u00e5 dine innlegg. Du b\u00f8r ogs\u00e5 bruke IM (instant messaging) og online konferanseverkt\u00f8y som f.eks Skype .  2) Brukbarhet (usability) handler om \u00e5 bygge dine l\u00e6ringsomgivelser p\u00e5 en s\u00e5 enkel og oversiktlig (klar) m\u00e5te som mulig. Det skal fungere for deg, det skal ikke v\u00e6re s\u00e5 vanskelig \u00e5 bruke at det kun blir plunder og merarbeid. Downes foresl\u00e5r at man ser til leverand\u00f8rer som er gode p\u00e5 brukbarhet, som f.eks Google og Yahoo. Der finner man enkelt det man har behov for, \u00e5 man kjenner igjen utformingen i alle elementer. Du m\u00e5 ogs\u00e5 s\u00f8rge for at kunnskapen /informasjonen blir klar og tydelig for deg, du m\u00e5 klargj\u00f8re din egen forst\u00e5else. S\u00f8rg for \u00e5 organisere din kunnskap p\u00e5 en slik m\u00e5te at du enkelt finner igjen elementer. S\u00f8rg ogs\u00e5 for at du har budskapet klart for deg, gjerne ved \u00e5 forenkle dette budskapet for deg selv flere ganger, med dine egne ord. Bruk blogg, skriv, bruk tagger, tagg med dine egne ord - det er du som skal finne det igjen. Bygg s\u00e5ledes din egen kunnskapsbase.  3) Relevans dreier seg om \u00e5 f\u00e5 informasjonen eller kunnskapen du trenger og vil ha, N\u00c5R du trenger den, og p\u00e5 en slik m\u00e5te du \u00f8nsker, og det innholdet du \u00f8nsker. Maksimer dine kilder til informasjon, abonner p\u00e5 RSS. N\u00e5r det er sagt poengterer ogs\u00e5 Downes at du b\u00f8r filtrere hemningsl\u00f8st. Ikke baser din kunnskap og l\u00e6ring p\u00e5 hva andre mener du b\u00f8r lese/f\u00f8lge med p\u00e5, eller hva du b\u00f8r lagre og ikke.  Web2.0 handler om hvordan vi organiserer ressurser, informasjon og internett for oss selv. Et PLE handler mye om hvordan vi setter disse web2.0 ressursene i system, hvordan vi utnytter de ressurser for kunnskap og l\u00e6ring som er tilgjengelig for oss. Hvilke verkt\u00f8y \u00f8nsker vi \u00e5 bruke, hvilke verkt\u00f8y er mest hensiktsmessige for \u00e5 f\u00e5 den kunnskapen vi trenger og \u00f8nsker, N\u00c5R vi \u00f8nsker den, og p\u00e5 en slik m\u00e5te som tjener v\u00e5rt behov best! Du m\u00e5 ta kontroll over din egen l\u00e6ring, og organisere den til beste for deg selv. \"Informasjon er relevant bare dersom den er tilgjengelig der det er behov for den\" (Downes)", "title": "Personlige l\u00e6ringsomgivelser (PLE)"},
{"date": "28. november 2008", "content": "Dette er historien om hvordan Tor begynte med fiskeoppdrett. Eventuelt er det historien om hvordan uheldige sikkerhetsvalg f\u00f8rer til uforutsette hendelser. Men mest kanskje om Tor, kompisen Ronny og laksen. En gang var Tor og Ronny bestevenner. Dessverre endte vennskapet br\u00e5tt sent en l\u00f8rdagskveld i slutten av f\u00f8rste videreg\u00e5ende da Lise, Ronnys kj\u00e6reste, fant ut hun likte Tor bedre enn Ronny. Dette er historien om hvordan Tor begynte med fiskeoppdrett. Eventuelt er det historien om hvordan uheldige sikkerhetsvalg f\u00f8rer til uforutsette hendelser. Men mest kanskje om Tor, kompisen Ronny og laksen. En gang var Tor og Ronny bestevenner. Dessverre endte vennskapet br\u00e5tt sent en l\u00f8rdagskveld i slutten av f\u00f8rste videreg\u00e5ende da Lise, Ronnys kj\u00e6reste, fant ut hun likte Tor bedre enn Ronny. De gikk alle tre p\u00e5 Katta og mente selv de hadde str\u00e5lende karrierer som advokat, lege og IKT-konsulent foran seg. Uheldigvis for Tor var det Ronny som hadde siktet seg inn p\u00e5 IKT-karrieren. Noen dager etter den skjebnesvangre l\u00f8rdagskvelden var Tor innom skolebiblioteket for \u00e5 skrive ut matteleksa fra LMSet. De fem PCene sto p\u00e5 rekke og rad like ved inngangen, under strengt oppsyn av bibliotekaren. Noe beklemt sm\u00f8g Tor seg ned i stolen foran den eneste ledige maskinen. Beklemt fordi p\u00e5 den ene siden hadde han n\u00e5 hadde Ronny p\u00e5 PCen til h\u00f8yre og Lise trippende ut\u00e5lmodig utenfor d\u00f8ra til venstre for seg. PCen var ferdig innlogget som vanlig s\u00e5 det var bare \u00e5 fyre opp nettleseren. Firefox, for det var jo sikrere enn de andre. P\u00e5passelig med \u00e5 huske s'en i https logget han seg inn p\u00e5 LMSet. Etter at l\u00e6rerne hadde begynt \u00e5 f\u00f8re inn karakterer i l\u00e6ringsplattformen m\u00e5tte de alltid logge inn i to runder. F\u00f8rst brukernavn og passord, og s\u00e5 kom det et engangspassord p\u00e5 mobilen som de m\u00e5tte skrive inn. Litt irriterende tungvint, men sikrere da. Tor skrev ut leksa p\u00e5 printeren til bibliotekaren, trykket p\u00e5 logout-knappen i LMSet og i tillegg hadde lukket nettleservinduet han hadde \u00e5pnet. Raskt rev han med seg papiret og sprintet ut til Lise. Med et olmt blikk etter de to rullet Ronny bort til PCen som Tor hadde brukt og trykket p\u00e5 noen taster. Et tilfreds glis bredte seg og mens Tor hadde litt kvalitetstid med Lise hadde Ronny litt kvalitetstid han ogs\u00e5... Med PCen Tor hadde brukt. Sommeren ble ikke helt den Tor hadde tenkt seg. F\u00f8rst viste det seg at Lise ikke var helt til \u00e5 stole p\u00e5. N\u00e5r sommerferien hadde begynt reiste hun og noen venninner til Spania, og etter Facebook-bildene \u00e5 d\u00f8mme hadde de det veldig... g\u00f8y... der nede. Men i tillegg kom det et par urovekkende meldinger, og et brev han ventet p\u00e5 var s\u00e5rt savnet. F\u00f8rst dukket det opp et brev fra Kemnerkontoret som p\u00e5stod at selvangivelsen helt tydelig inneholdt klare feil og mangler. Dette syntes Tor var veldig merkelig i og med at han hadde sett over det han hadde f\u00e5tt tidligere p\u00e5 \u00e5ret og brukt den kjekke \"stilltiende samtykke\"-funksjonen som n\u00e5 hadde kommet. Men n\u00e5 var han alts\u00e5 kalt inn til m\u00f8te. Og s\u00e5 fikk Tor SMSen om at han hadde kommet inn p\u00e5 neste trinn p\u00e5 videreg\u00e5ende. Han ble noe paff n\u00e5r han skulle g\u00e5 inn og akseptere tilbudet. Han kunne ikke huske \u00e5 ha s\u00f8kt p\u00e5 havbruk p\u00e5 Fr\u00f8ya vgs som sitt f\u00f8rste og eneste valg... Og brevet fra l\u00e5nekassen om at stipend og l\u00e5n for neste skole\u00e5r var i orden hadde jo ikke dukket opp enn\u00e5... Det Tor aldri fant ut av var at n\u00e5r han gikk fra den \u00e5pne PCen og trodde han hadde logget ut fra LMSet hadde ikke nettleserprosessen blitt drept. Et annet vindu l\u00e5 minimert og innloggingssesjonen var fremdeles gyldig og Ronny hadde fritt spillerom til \u00e5 omforme Tors karriere fra lege til havbruk og lakseoppdretter. Og moralen i dagens historie... F\u00f8rst av alt: Ikke stikk av med dama til en nerd. Det kan sl\u00e5 hardt tilbake. Men ogs\u00e5: Ikke alle funksjoner i en tjeneste er n\u00f8dvendigvis p\u00e5 samme sikkerhetsniv\u00e5. Det kan da v\u00e6re uheldig \u00e5 bruke samme sikkerhetsniv\u00e5 p\u00e5 hele tjenesten i og med at en eksponerer alt hele tiden en bruker er innlogget. Om LMSet hadde brukt en sterkere beskyttelse bare de delene av systemet som trenger denne beskyttelsen hadde Tor aldri kommet i dette uf\u00f8ret. I et system med Single Sign-on mellom tjenester er det spesielt viktig \u00e5 skille mellom sikkerhetsniv\u00e5er og velge det som er riktig for tjenesten. Bruker en for h\u00f8yt niv\u00e5 og det kommer p\u00e5 avveie f\u00e5r man ogs\u00e5 samtidig tilgang til andre tjenester p\u00e5 samme niv\u00e5 i SSO-systemet, som her s\u00f8knadssystemet til videre oppl\u00e6ring, s\u00f8knad til l\u00e5nekassen og endring og innlevering av selvangivelsen. Ikke alle tjenester b\u00f8r tillate Single Sign-on. Selv om det er mulig er det enkelte tjenester som ikke b\u00f8r bruke SSO. En b\u00f8r selvsagt benytte samme innloggingsmekanisme, men ikke n\u00f8dvendigvis SSO. Global Sign-out er n\u00f8dvendig! For selv om Tor trykket p\u00e5 logout-knappen i LMSet (som her for illustrasjonens skyld) ikke implementerte global sign-out s\u00e5 var han bare logget ut fra LMSet. I og med at nettleserprosessen overlevde fortsatte SSO-sesjonen \u00e5 v\u00e6re gyldig. S\u00e5 Ronny kunne uten videre g\u00e5 tilbake inn i LMSet som Tor, eventuelt g\u00e5 til andre tjenester som godtok SSO p\u00e5 samme sikkerhetsniv\u00e5. Vel... Noen tanker sent p\u00e5 kvelden...", "title": "Tor, Ronny og oppdrettslaksen, eller... dagen Tor mista troen p\u00e5 IKT"},
{"date": "25. november 2008", "content": "Foto: \"Mr. President\" av caruba Hva kan norske politikere l\u00e6re av Obama?\u00a0Det var tema for et \u00e5pent m\u00f8te i Teknologir\u00e5det i dag.  Obama lyktes med bruk av sosiale medier i sin kampanje og dermed n\u00e5 ut til en rekke velgere som kanskje ikke tidligere har engasjert seg i valgkamp. Hvilken rolle vil sosiale medier f\u00e5 foran stortingsvalget i 2009? Foto: \"Mr. President\" av caruba Hva kan norske politikere l\u00e6re av Obama?\u00a0Det var tema for et \u00e5pent m\u00f8te i Teknologir\u00e5det i dag.  Obama lyktes med bruk av sosiale medier i sin kampanje og dermed n\u00e5 ut til en rekke velgere som kanskje ikke tidligere har engasjert seg i valgkamp. Hvilken rolle vil sosiale medier f\u00e5 foran stortingsvalget i 2009? If\u00f8lge rapporten \" Nye Nettfenomener \u2013 staten og delekulturen \" deltar 70 prosent av 16-19-\u00e5ringene daglig i ett eller flere nettsamfunn. Dette er like mange som stemte ved skolevalget i 2007 ( 72.2% i f\u00f8lge NSD ). UNINETT ABC og M\u00f8re og Romsdal  fylke samarbeider om et prosjekt om ungdom, demokrati og sosiale medier. Prosjektet \"Demokrati 0.9\" har som m\u00e5l er \u00e5 skape arenaer for  demokratisk deltagelse blant unge \u2013 b\u00e5de f\u00f8r, under og i etterkant av  stortingsvalget 2009. Gjennom Demokrati 0.9 skal det testes ut ulike  teknologiske plattformer, gjenbruke offentlig innhold og l\u00f8sninger, og  bevisst benytte \u00e5pne standarder. Prosjektet er i oppstartsfasen, men f\u00f8lg med i denne bloggen for oppdateringer! Jeg tror vi kommer til \u00e5 se mange fors\u00f8k p\u00e5 \u00e5 \"n\u00e5 ungdommen\" med bruk av nye medier de kommende m\u00e5nedene - men vil vi lykkes? Jeg minnes de litt famlende fors\u00f8kene b\u00e5de fra b\u00e5de partiledere og lokalpolitikere ved forrige kommunevalg. P\u00e5 m\u00f8tet i Teknologir\u00e5det trakk Marika L\u00fcders fram viktigheten av at sosiale medier brukt i politikk ogs\u00e5 m\u00e5 ha viss profesjonalitet i utforming og innhold, samtidig som budskapet m\u00e5 v\u00e6re personlig. Eirik Solheim fra NRK\u00a0Beta la vekt p\u00e5 \u00e5 finne de gode stemmene. Kanskje er det ikke topp-politikerne som er de mest interessante til \u00e5 formidle partiets politikk gjennom en blogg? Trikset for \u00e5 n\u00e5 folk gjennom sosiale medier er f\u00f8rst og fremst \u00e5 lage innhold som er interessant nok til at folk vil \u00f8nske \u00e5 dele det med vennene sine. Innhold som utmerker seg fordi det er inspirerende, tankevekkende, morsomt eller patetisk vil f\u00e5 meg til \u00e5 trykke \"del-p\u00e5-facebook\"-lenken raskere enn den seri\u00f8se, ofte litt bel\u00e6rende stilen vi kjenner fra politikk gjennom TV-ruta i \"gamle dager\". Kunsten er selvf\u00f8lgelig \u00e5 unng\u00e5 \u00e5 bli \"delt\" fordi innholdet er patetisk, men lykkes med \u00e5 inspirere og engasjere. Jeg gleder meg til valgkampen og venter i spenning p\u00e5 om vi vil f\u00e5 se en Obama-effekt i forhold til bruk av sosiale medier!", "title": "Valg 2.0?"},
{"date": "25. november 2008", "content": "To iskalde dager p\u00e5 Hell er fagdagene [lenke endret - siden eksisterer ikke lenger] over for denne gangen. Mange interessante foredrag. Regner med presentasjonene til de andre kommer etterhvert, men mine er i alle fall her. To iskalde dager p\u00e5 Hell er fagdagene [lenke endret - siden eksisterer ikke lenger] over for denne gangen. Mange interessante foredrag. Regner med presentasjonene til de andre kommer etterhvert, men mine er i alle fall her. Buddysamarbeidet View SlideShare presentation Buddysamarbeidet - Teknologi View SlideShare presentation", "title": "Presentasjoner p\u00e5 Feide fagdager"},
{"date": "22. november 2008", "content": "Equifax har begynt \u00e5 utstede et \"managed information card \" som kan bevise at en bruker er over 18, uten at den virkelige alderen sendes til tjenesteleverand\u00f8ren. P\u00e5 denne m\u00e5ten kan websider faktisk v\u00e6re sikker p\u00e5 at den som har f\u00e5tt utstedt dette kortet er voksen. Equifax har begynt \u00e5 utstede et \"managed information card \" som kan bevise at en bruker er over 18, uten at den virkelige alderen sendes til tjenesteleverand\u00f8ren. P\u00e5 denne m\u00e5ten kan websider faktisk v\u00e6re sikker p\u00e5 at den som har f\u00e5tt utstedt dette kortet er voksen. The Digital Oracle Comes \"of age\" Jeg tror dette er den f\u00f8rste \"praktiske\" bruken jeg har sett av infocards, s\u00e5nn rent uten det \u00e5 kunne logge inn med samme kort flere steder.  Hadde det ikke v\u00e6rt praktisk om Feide hadde v\u00e6rt en managed information card provider... hmmm...", "title": "Slipp meg inn! Jeg er over 18"},
{"date": "20. november 2008", "content": "The \"cloud\" has become the technological buzzword of the moment, but behind the hype it offers a computing model that has the potential to provide IT services that can be accessed through the internet, based on predictable costs, freeing educational establishments from the need to plan for, maintain, support and replace significant portions of the infrastructure. Most of the issues that remain to be resolved (such as security, reliability, control and continuity) are not unique to cloud-  based services - only the location and relative importance have altered. The \"cloud\" has become the technological buzzword of the moment, but behind the hype it offers a computing model that has the potential to provide IT services that can be accessed through the internet, based on predictable costs, freeing educational establishments from the need to plan for, maintain, support and replace significant portions of the infrastructure. Most of the issues that remain to be resolved (such as security, reliability, control and continuity) are not unique to cloud-  based services - only the location and relative importance have altered. Cloud computing does pose different levels of risk (especially for mission critical services) so, if considering adoption, the issues around passing control of data to third parties, continuity of service and reliance on connectivity will need to be carefully considered on a case by case basis. Some of the technologies are immature and capacity is still being built, so most institutions are likely to be selective in their choice of available services, depending on strategic priorities, inherent risks and readiness to adopt innovative models.  - Becta's TechNews. The November 2008 edition Bectas Technews denne m\u00e5neden ser p\u00e5 cloud computing, 3D-skjermer og Web2.0 i l\u00e6ring p\u00e5 ungdomstrinnet. Vel verdt \u00e5 bruke litt tid p\u00e5.", "title": "Skoler ser p\u00e5 skyer"},
{"date": "13. november 2008", "content": "N\u00e5r g\u00e5r standarder, standardisering og standardl\u00f8sninger over fra \u00e5 v\u00e6re et hjelpemiddel til \u00e5 bli en tvangstr\u00f8ye? I mitt daglige arbeid m\u00f8ter jeg p\u00e5 standarder av et eller annet slag hele tiden. Det kan for eksempel v\u00e6re gjennom formell standardisering av grensesnitt og lignende, standardisering av prosesser/aktiviteter av forskjellige slag eller standardisering av maskinvare/programvare. Dessverre virker det som om at de fleste ikke fungerer slik de skal... N\u00e5r g\u00e5r standarder, standardisering og standardl\u00f8sninger over fra \u00e5 v\u00e6re et hjelpemiddel til \u00e5 bli en tvangstr\u00f8ye? I mitt daglige arbeid m\u00f8ter jeg p\u00e5 standarder av et eller annet slag hele tiden. Det kan for eksempel v\u00e6re gjennom formell standardisering av grensesnitt og lignende, standardisering av prosesser/aktiviteter av forskjellige slag eller standardisering av maskinvare/programvare. Dessverre virker det som om at de fleste ikke fungerer slik de skal... Dette kommer jo naturlig nok av den enkle \u00e5rsaken at standardl\u00f8sninger og standarder som fungerer for meg har ikke er synlige. Det er sannsynligvis hundrevis, tusenvis av l\u00f8sninger rundt meg daglig som jeg ikke legger merke til fordi de bare fungerer. De som ikke fungerer derimot irriterer og, om de blir plagsomme nok, blir pr\u00f8vd omg\u00e5tt p\u00e5 et eller annet vis. Etter min mening kommer alt ned til om en standard/standardl\u00f8sning dekker behovet mitt. Mitt behov, ingen andres. Uansett hvor mange logiske og fornuftige forklaringer p\u00e5 hvorfor det er s\u00e5nn vil det skape irritasjon n\u00e5r noe ikke fungerer for meg. Dermed er jo egentlig etablering av standardl\u00f8sninger problematisk fra begynnelsen. En standard l\u00f8sning skal per definisjon gjelde for flere personer/systemer og alle har forskjellige behov. Og alle blir misforn\u00f8yd om behovene ikke dekkes. S\u00e5 n\u00e5r g\u00e5r en standardl\u00f8sning fra \u00e5 v\u00e6re nyttig til \u00e5 bli en tvangstr\u00f8ye og uholdbart irritasjonsmoment? S\u00e5 hva gj\u00f8r en da n\u00e5r en pr\u00f8ver \u00e5 lage en standard/standardl\u00f8sning? Pr\u00f8ve \u00e5 dekke alle tenkelige behov? Unionen av behovene til alle de som skal bruke den? Det hadde kanskje v\u00e6rt det ideelle, men rent praktisk blir det umulig om en ikke har full oversikt over de som skal benytte standarden/l\u00f8sningen. Og om en har full oversikt vil det sannsynligvis bli veldig dyrt \u00e5 opprette og vedlikeholde. En m\u00e5 ogs\u00e5 huske at behovene endrer seg over tid, s\u00e5 en god l\u00f8sning n\u00e5 er ikke n\u00f8dvendigvis en god l\u00f8sning om et \u00e5r eller to. En annen m\u00e5te \u00e5 tenke p\u00e5 er at en skal dekke alle de behovene som er felles for alle/de fleste som skal bruke resultatet. Snittet av behovene, om en tenker mengder. En kjerne som en har god kontroll over. Dette vil sannsynligvis bli en billig, trygg og stabil l\u00f8sning. Det innlysende problemet her er at en ender opp med en l\u00f8sning ingen er forn\u00f8yd med da den ikke dekker noens behov. Dette vil v\u00e6re en skikkelig tvangstr\u00f8ye for de fleste og om tr\u00f8yen er stram nok vil folk gj\u00f8re hva som helst for \u00e5 komme seg ut av den. Damned if you do, damned if you don't... S\u00e5 mange standarder ender opp en eller annen plass i midten. En pr\u00f8ver \u00e5 finne en balansegang mellom det \u00e5 ta h\u00f8yde for forskjellige behov uten \u00e5 bli altomfattende. Det sies at en standardiseringsprosess er vellykket om alle som bruker resultatet er litt misforn\u00f8yd. Ingen har f\u00e5tt tilfredsstilt alle sine behov p\u00e5 bekostning av andre og alle har f\u00e5tt noen behov dekket. Om nok behov er tatt h\u00f8yde for vil resultatet kunne bli en suksess. Men jeg m\u00e5 innr\u00f8mme at jeg i dagens verden, innen IKT-feltet, forventer mer enn dette. Ganske mye mer. Det er helt n\u00f8dvendig at en pr\u00f8ver \u00e5 lage gode standarder/standardl\u00f8sninger som beskrevet i avsnittene over, men da forventer jeg at om jeg har kompetanse og behov for det skal jeg kunne utvide standarden s\u00e5 den passer meg og de jeg samarbeider med. Gjerne innen et definert rammeverk og m\u00e5te \u00e5 gj\u00f8re ting p\u00e5, men det m\u00e5 v\u00e6re mulig. En st\u00f8rrelse passer ikke alle, og med IKT-systemer har vi faktisk muligheten til \u00e5 tillate dette uten at det blir alt for kostbart. S\u00e5 f\u00e5r vi muligheten til \u00e5 velge. En trygg sikker fellesl\u00f8sning som er garantert \u00e5 virke, men bare dekker deler av ens behov. Eller en mer tilpasset versjon der felleskomponentene fungerer sammen med andre, men med egne utvidelser som en selv har ansvaret for og som ikke n\u00f8dvendigvis vil fungere utover dine egne systemer. Storforlangende? Ja, kanskje. Men om en har kompetansen og ressursene burde det v\u00e6re mulig. Enten det n\u00e5 er snakk om grensesnitt, teknologil\u00f8sninger, driftsprosesser eller server-/klientdrift. Det gjelder bare \u00e5 finne riktig niv\u00e5 \u00e5 standardisere p\u00e5. Men mer om det en annen gang tror jeg...", "title": "Standardisering som tvangstr\u00f8ye"},
{"date": "07. november 2008", "content": "Den siste uka har blogger og nisjenyhetssider v\u00e6rt full av informasjon om Microsofts inntreden i SAML2-verdenen. Geneva er n\u00e5 ute i public beta.  Dette ser lovende ut. Native st\u00f8tte b\u00e5de i IdP-funksjonalitet og SP-funksjonalitet i .NET. Blir spennende \u00e5 se hvordan det utvikler seg.  Forh\u00e5pentligvis vil det bli en lett m\u00e5te \u00e5 integrere .NET-applikasjoner inn mot SAML2.0-systemer som Feide, MinID og det kommende samtrafikknavet p\u00e5 den ene siden og \u00e5 opprette egene IdPer for intern og ekstern bruk i rene Microsoft-milj\u00f8er p\u00e5 den andre siden. Den siste uka har blogger og nisjenyhetssider v\u00e6rt full av informasjon om Microsofts inntreden i SAML2-verdenen. Geneva er n\u00e5 ute i public beta.  Dette ser lovende ut. Native st\u00f8tte b\u00e5de i IdP-funksjonalitet og SP-funksjonalitet i .NET. Blir spennende \u00e5 se hvordan det utvikler seg.  Forh\u00e5pentligvis vil det bli en lett m\u00e5te \u00e5 integrere .NET-applikasjoner inn mot SAML2.0-systemer som Feide, MinID og det kommende samtrafikknavet p\u00e5 den ene siden og \u00e5 opprette egene IdPer for intern og ekstern bruk i rene Microsoft-milj\u00f8er p\u00e5 den andre siden. \"Geneva\"  Simplifies User Access to Applications and Services Microsoft 'Geneva' Framework Supports SAML 2.0, WS-Federation, and WS-Trust", "title": "Geneva, SAML og Microsoft"}
]